Ruđer Bošković nije jedan od onih istraživača koji su ušli u povijest
znanosti kojim važnim eksperimentalnim otkrićem ili formuliranjem kakvog
zakona o prirodi. Doduše, on je objavio mnogo ·konkretnih motrenja ili rje­
šenja u matematici, astronomiji, mehanici, optici i geodeziji, ali svaki taj
prilog tadašnjem tijeku razvoja nije bio tolik da bi ga postavio medu najveće
znanstvenike novog vijeka, kao što su bili Descartes, Galilei, Gilbert, Huygens,
Newton, Leibniz ili Euler. A ipak, Bošković se diže medu najveće, i to svojom
genijalnom anticipacijom moderne fizike, jednako teorije polja kao i
atomistike. Zivio je u prijelomno doba filozofije, znanosti i društva da bi
mu životno djelo bilo potpunije shvaćeno tek stoljeće kasnije, kad su Faraday,
Maxwell, lord Kelvin, J. J. Thomson, Lenard i drugi pronalazači dublje
realnosti prihvaćali njegove ideje. Zacijelo, Boškovićeve su predodžbe bile
zavite u filozofiju onog vremena. s jakom baštinom Platona, Aristotela i katoličke
skolastike, i rast njegovih misli može se razumjeti samo u tijekovima
te velike predaje, iako će on prekoračiti povijesne okvire. U njegovom, 18.
stoljeću izvršila se rastava izmedu filozofije i· znanosti o prirodi, i Bošković
bit će jedan od posljednjih velikana koji će teorijsku fiziku zvati filozofijom
prirode. Ako se u posljednja dva stoljeća filozofija sve više vezala s društvenim
znanostima, teško je osporiti da su osnovni spoznajni i etički problemi
jednako sadržani u znanosti i filozofiji. U tom smislu ostao je Bošković aktualan
za filozofiju.
Ruderovo djelo imalo je čas jaču čas slabiju, ali trajnu resonanciju u
znanstvenom svijetu. U nas su njegove radove pomno analizirali zagrebački
profesori Stanko Hondl i Vladimir Varićak, a opsežnu gradu o njegovu životu
skupio je sa svih strana Branimir Truhelka. Uzevši u obzir sve dostupno,
Zeljko Marković je 1966. objavio dvosveščanu velebnu knjigu Ruđer Bošković.
To je bilo i polazište ovog rukopisa koji se usredotočio na fiziku i filozofiju,
gdje je i Bošković izvršio epohalan obrat, dok je Markovićeva knjiga podjednako
obuhvatila sve Ruderove radove s vrlo potankom biografijom. Ovdje
su pak uzeti životni momenti tek koliko je potrebno za razumijevanje cijelog
djela. Trebalo je iznova čitati Boškovića imajući pred očima kvantnu teoriju,
a ne smećući s uma peripatetičku predaju u kojoj je on odrastao. Ako jedno
i drugo nije dosad bilo dovoljno uvažavana, Aristotelove su pojmovne distinkcije
ušle, bar tako jako kao Platon, u modernu atomsku teoriju. U tom obzor-
7 
ju između Newtona i suvremene teorije elementarnih čestica, s osvrtom na aristotelsku
tradiciju i druge relevantne filozofske utjecaje, vidi se puna veli­
čina Dubrovčanina. Svaki zamašni pothvat prate dvojbe, nedoumice i stranputice,
a tome nije ni Ruđer Bošković izbjegao. Kritička jasnoća dobiva se
tek kasnijim pogledom unatrag, dok je europski putnik u mantiji isusovač­
kog reda prolazio kroz sunčane zore i tjeskobne pomrčine da bi nam ostavio
trajan testament duhovne pustolovine.
Theoria Philosophiae Naturalis izašla je 1974. u prijevodu Jakova Stipi­
šića, i odatle su uzeti citati, a djelomične promjene obavljene su u usporedbi
s latinskim originalom. Dosta je navoda preneseno iz neophodne Markovićeve
knjige. Također sam dužan zahvalnost dopisnom članu JAZU
dr. Branku Leskovaru iz Kalifornijskog sveučilišta u Berkeleyu koji mi je iz
tamošnje velike biblioteke slao otiske iz relevantnih časopisa i knjiga, a što je
pripomoglo punijem uvidu u utjecaj Ruđera Boškovića na razvoj moderne
fizike.
* * *
Ruđer Bošković, čije životno djelo dobiva sve veću paznJU u znanstvenom
svijetu danas, bio je jedna od najprominentnijih ličnosti 18. stoljeća
među filozofima prirode koji su oduševljeno razradili temeljne predodžbe
Newtonove mehanike. Zaista, on nije samo dao važne priloge matematici i
astronomiji, već je nastojao s izvanrednom imaginacijom i logičnom snagom
razviti sistematsku sliku svojstva materije polazeći od interakcije masa­
-točaka posredstvom centralnih sila. S obzirom na to, Boškovićeve su ideje
jako utjecale na slijedeću generaciju fizičara ... Naše štovanje svrhovitosti
Boškovićeva velikog znanstvenog djela raste tim· više kad shvatimo kako je
znatno poslužilo utiranju puta za kasniji razvoj.
Niels Bohr, 1958.
Među prirodoslovcima 18. stoljeća zauzima teolog, filozof, matematičar i
astronom Ruđer Bošković osobito mjesto. U njegovom glavnom djelu Theoria
philosophiae naturalis redacta ad unicam legem virium in natura existentium
nalaze se različiti misaoni slijedovi koji su tek u modernoj fizici posljednjih
SO godina došli do svojeg punog prava, a pokazuju kako su ispravni bili filozofski
nazori koji su vodili Boškovića u njegovoj znanosti o prirodi ... Pojam
polja sile, koji je igrao tako odlučnu ulogu u razvoju fizike 19. stoljeća i poslije,
nalazi se već u Boškovića i njime je oplodio kasnije temeljne radove,
osobito Faradayeve . . . Kad se temeljna filozofska teza Boškovićeva djela
želi izraziti modernim jezikom, tad se može reći da je Bošković smatrao
prirodni zakon koji određuje sile između elementarnih čestica ključem za
razumijevanje strukture materije. A tim shvaćanjem stoji on izvanredno
blizu našem današnjem nazoru.
Werner Heisenberg, 1958.
8 
RAST RUĐERA BOSKOVICA NA PERIPATETICKOJ
TRADICIJI
Ruđer Bošković bio je rođen 18. svibnja 1711. u Dubrovniku- u posljednjem
stoljeću Dubrovačke Republike koja će izgubiti samostalnost u napoleonskim
ratovima te biti priključena austrijskoj kruni kao i drugi dijelovi
Hrvatske, izuzev onih pod turskom okupacijom. Njegova obitelj bila je prilično
imućna i humanistički obrazovana, a i sam grad još se uvijek krasio
kulturnim procvatom koji je otpočeo prije dvaju stoljeća, tako da će dječak
rasti u prosvijećenom ambijentu. Zacijelo, Dubrovnik je najjače gajio knji­
ževnu tradiciju, ali je tu bilo istaknutih matematičara i prirodoslovaca. Također
Collegium Ragusinum naučavao je peripatetičku filozofiju prirode,
kakva je bila rasprostranjena u školstvu cijele Europe. Kolegijem je upravljala
Družba Isusova, međutim bilo je u Republici i drugih crkvenih redova
koji su se pokraj vjerskih i gospodarskih poslova bavili knjigom, osobito
dominikanci i franjevci.
Dubrovnik je bio oaza mira i tvrđava građanSikih sloboština u inače nemirnom
okruženju. Italija je bila raskidana španjolskim i austrijskim osvajanjima,
i još je tu najviše samostalnosti očuvala Mletačka Republika, dok
se u nekoć tako sjajnim gradovima gasila divota renesanse. Habsburška
Austrija, nasljednica Rimsko-germanskog carstva, bit će desetljećima upletena
u ratove s Francuskom i Pruskom kako bi očuvala nekadašnju dominaciju.
A turski potop još se uvijek prelijevao preko velikih dijelova bivše Kraljevine
Ugarsko-Hrvatske koja je, onako oslabljena provalama Osmanlija, potpala
pod bečko prijestolje. Sve te vojne za prevlast, pustošenja cijelih pokrajina,
pobune naroda, turski zulum i harač udarali su na jedva zaštićene granice
Dubrovačke Republike. Grad nisu spasili samo stoljećima izgrađivani visoki
zidovi, još danas, među najbolje očuvanima u svijetu, već prije svega vješta
diplomacija i mudrost vlastele i trgovaca koji su plovili svim morima i navikli
se pogađati za svaku čest, umjesto da potežu mačeve i pucaju iz topova.
Dok su s puno lukavstva čuvali svoju neovisnost prema velesilama oko sebe,
također su budno pazili da im se doma ne bi uspostavila tiranija. Sto je
Homer savjetovao u Ilijadi: vladavina mnogih nije dobra! neka bude jedan
vladari - nisu tu prihvaćali ni najzaneseniji starim pjesnikom. Stoga se
birao rektor (ili knez) svakog mjeseca, a zapovjedniku straže bilo je zabranjeno
prespavati unutar gradskih zidina. Prenoćiti tu također nisu smjeli
9 
inovjerci, koji nisu bili katoličke religije - tvrdi zakon da se zaustavi naseljavanje
muslimana ili pravoslavaca u tom najistočnijem hrvatskom gradu,
još posve samostalnom.
Stara podjela na Rim i Bizant s kulminacijom u raskolu katoličke i
grčkoistOčne crkve tu je vukla granicu koju nisu zamele turske provale ni
seobe pravoslavaca na zapad i sjever što su pratile širenje sultanove carevine.
Strogi katolički redovi održavali su rimski dogmatizam kad je dubrovačko
pjesništvo ili znanost otvaralo slobodnije vidike. Ruđer Bošković će se cijelog
života lomiti između jezuitske discipline i otvorene maštovitosti. Poput
svoje braće, osobito starijeg Bara, isusovca, i sestre Anice, on će se neprestano
iskazivati u pjesmama, a imat će također živ interes za kazalište koje
je s Marinom Držićem u 16. stoljeću doseglo najvišu europsku razinu.
Ruđer je isprva pohađao Dubrovački kolegij gdje se istakao iznimnom
nadarenošću, tako da su ga isusovci poslali u petnaestoj godini u svoje najveće
i najslavnije učilište - Collegium Romanum, kamo su dolazili pitomci
iz cijelog katoličkog svijeta. Taj kolegij u Rimu podigao je sam Ignacije
Loyola, nakon što je godine 1540. osnovao Družbu Isusovu. Collegium Romanum
ostao je elitno sveučilište isusovaca i glavna tvrđava katoličke teologije
i filozofije, kad je starijem dominikanskom redu pripala više praktična
uloga s inkvizicijom, ako su i imali nekoć tako velike skolastike kao
Alberta Velikog i Tomu Akvinskog. Zacijelo, Boškovićev je duh dobio prve
obrise u rodnom gradu, ali će se njegovo zrenje nastaviti u Rimu, na staroj
skolastičkoj i novovjekovnoj humanističkoj tradiciji.
Mladić koji je izrastao iz dječaštva u dubrovač,kom mirnodopskom ugo­
đaju i obiteljskoj privrženosti najedanput se zatekao u stranom svijetu,
među golemim palačama, pred veličanstvenom bazilikom Sv. Petra, pokraj
cesta neshvatljivih događaja. Italija je već dugo bila raskidana stranim vladavinama
i suparništvima svojih kneževina, a na početku 18. stoljeća sve
se to divljanje osvajačkih vojska ponovo rasplamsalo da bi se tek nakon
1750. polučila kakva-takva ravnoteža, s učvršćenjem austrijske i španjolske
habsburške krune, a i stanovitom tolerantnošću prema vjerskim i znanstvenim
nazorima. No Ruđer će kasnije proživiti to mirnije doba, dok je mladić
od početka bio gurnut u opću nesigurnost. On se teško privikivao na nov
ambijent, neprestano s mislima i čežnjama u dalekom zavičaju. Kad bude
tu izražavao svoja osjećanja u stihovima, njegove će pjesme odzvanjati dubrovačkim
budnicama i nokturnima. Između njegova samostana i rimskih
ulica puknula je golema razdaljina koju pitomac neće nikad moći prebroditi.
On ostaje do kraja samostanac zatvoren u polumrak knjige, kad ga
budu i diplomatski poslovi vodili na dvorove. Otrgnut od svoje zemlje, Ruđer
je u onoj mješavini stranaca sa svih četiriju strana svijeta našao nešto zajedničko
- latinski jezik na kojem je već kod kuće proučavao znamenite
pisce. Latinski mu je omogućio da saobraća sa svima pitomcima i nastavnicima
kao sa svojima. Tim zajedničkim jezikom prestali su biti stranci i
ubrzo su se stapali u široku intelektualnu zajednicu. Bošković će pod starost
požaliti što latinski iščezava iz upotrebe pišući u epistoli Le Sageu 1766:
10
»Jamačno je pogubno za književni svijet u ovo naše vrijeme !to je u svih
naroda prevladao običaj da se svaki u pisanju služi svojim jezikom.
Najveći bi dio života trebalo provesti, kao u Kineza u neprestanom 
učenju one neizmjerne šarolikosti znakova ... ·a tako i u nas, Europlja·
na, u neprestanom učenju tolikih jezika tako različitih i međusobno
udaljenih. Koliko bi bilo zgodnije da se latinski, kao što je nekoć bio
običaj, a koji nikomu sada nije materinski, zadrtao kao zajednički jezik
u znanstvenom priopćavanju.«
Kao Dubrovački kolegij tako je i Collegium Romanum bio pod pečatom
Aristotelove filozofije. Prve se godine učila njegova Logika, druge Fizika, a
treće Metafizika i Etika, sve to kao priprema četverogodišnjeg studija teologije
kojom je pak dominirao Toma Akvinski, također sljedbenik velikog
Stagiranina. Teško je tu razdvojiti što je bilo izvorno Aristotelovo učenje a
što skolastička obrada prilagođena katoličkim dogmama. Zacijelo, pitomac
se vježbao u logičkom zaključivanju, čemu je također služila gramatika i
retorika, ali je uz to bio natrpan mističkim premisama ili apstraktnim katefizika

gorijama, što se lako izvrtalo u prazan verbalizam. Također se prorađivala
koju je Aristotel više temeljio na primitivnim opažanjima i apstraktnom
zaključivanju negoli na sustavnijem iskustvu, a zapostavljao je i matematiku
u opreci prema pitagorejcima i Platonskoj akademiji. Aristotelov se
istraživački genij očitovao u biologiji gdje je zaista zamijetio važne životne
funkcije i oblike, međutim, upravo je to bilo poslije manje uvažavano. Zacijelo,
razmatranja organizma upućivala su ga na zaključak da se živi svijet
ravna prema stanovitim ciljevima, i njegova teleologija (grčki telos, cilj)
nadopunjuje ili zamjenjuje jednostavnu kauzalnost uzroka i posljedice. Teleološki
princip ulazi u skolastiku jer je sve u svijetu uređeno tako da služi
Bogu i čovjeku. Premda je Aristotelova kozmologija bila u Ruđerovo doba
temeljito razrovana, ipak je dugo cijela duhovna atmosfera bila prožeta spekulacijama
i predodžbama velikog Grka. A neke su njegove distinkcije ostale
važne
skom učilištu
do danas.
kamo
Formiranje
su već prodirale
Boškovićeve
nove,
inteligencije
oprečne struje. Nastava
zbivalo se u jezuitse
tu
zvala peripatetička, ne baš s punim pravom jer je u tim kolegijima bilo više
klečanja i molitava negoli atenskog šetanja (peripatos).
Bila je sretna okolnost što je crkveni otac Augustin u petom stoljeću
napisao da tijela spoznajemo brojem a dušu mudrošću. Time je matematika
bila u skolastici priznata za shvaćanje prirode, a to je donekle uspostavilo
ravnotežu prema kasnijem peripatetičkom filozofiranju. Kad je Ruđer stupio
u Collegium Romanum, geometrija se već pomno učila, i pomalo se
vraća i Platonova baština.
Ako je Platon i podlegao mistici o seobi duše, na čemu gradi i teoriju
spoznaje (znanje je sjećanje), matematički će ga genij voditi do nazora da
u osnovi svijeta leže geometrijski likovi ili simetrije. Prema njegovu Timaiosu
najmanji su dijelovi svijeta istokračni pravokutni trokuti koji sparivanjem
čine četiri temeljna lika: kocku, tetraedar, oktaedar i ikozaedar. A od
tih četiriju geometrijskih tijela upravo su građena četiri elementa: zemlja,
vatra, zrak i voda. To učenje o 4 elementa preuzet će i Aristotel, svakako bez
geometrijske osnove, i ono će se zadržati do novog vijeka. Značajno je da
je Platon, ako je i gradio svijet od sitnih trokuta, odbacivao Demokritovu
atomistiku, najviše zbog toga što je ona nosila materijalizam. U grčkoj se
filozofiji rasplamsao spor između materijalizma i idealizma koji će se nastaviti
sve do današnjih vremena, a opsjedat će i jezuitsko učilište u kojem
je Bošković rastao.
ll 
Taj spor vodi nas na same početke ljudske misli. U prvom, mitopoetskom
mi§ljenju jo§ nema oštrog razlikovanja između živog i neživog, subjektivnog
i objektivnog,. a kakav iznimni događaj djeluje u daljem zbivanju
ili se njegovo djelovanje može opet izazvati obredima. Prema očuvanom
memfiskom mitu Ozirisovo utapljanje učinilo je Nil plodotvomim, i za pr<>­
ljetnih svečanosti ulazio je faraon u rijeku da taj učinak obnovi. Ozirisovo
ubojstvo i uskrsnuće javit će se slično u kršćanstvu gdje se Božji sin žrtvuje
za spas svijeta. Gospodarska blagodat biva tu zamijenjena transcendentnom
idejom. Nerazvijenost općih riječi ili apstrakcija težila je izražavanju u
konkretnim predmetima ili međuljudskim odnosima (često spolnima); a također
može dio stajati za cijelu stvar ili biće (pars pro toto). Svi ti stari
zapisi doimaju se dana§njeg čitaoca kao metaforični ili poetski dok su stari
narodi držali da govore "istinu". Kad Goethe pjeva o boru pokrivenom
snijegom koji sanja o palmi na jugu, tad on prenosi na njih svoje čežnje,
kao §to su u starim mitovima 'oživljavam' izvori vode, rude, planine ili munje.
Dok u mitopoetskom mišljenju biva kakav događaj sudbonosan, a obredi
sredstvo da se njegova moć održi, prekid počinje s objdnjenjima utemeljenim
na začecima zakona ili stalnim strukturama. Jamačno je Tales iz
Mileta, koji je boravio u Egiptu i upoznao tamošnju astronomiju, bio nadahnut
memfiskim mitom po kojem na početku bijde ocean, ali voda za
grčkog filozofa nije vi§e rodilište boga Ptaha, oca svih bogova, već postaje
prapočela ili trajna supstancija u mijenama svijeta. Mitsko podrijetlo očito
se tu spojilo s opažanjem da se voda javlja u tri agregatna stanja kao led,
tekućina i para pa može proizvesti najrazličitije stvari. Uvođenje jedne trajne
supstancije, i to poznate tvari, iz koje sve potječe i u koju sve ulazi, bilo je
epohalno. ·
Budući da se Empedoklu nije činila jedna supstancija dovoljna da objasni
promjene, on uvodi 4 elementa, a dalje kaže da elemente privlači ljubav
i odbija Illlinja. U tom antropomorlnom tumačenju Platon je nazreo sile
privlačenja i odbijanja. Neosporno sila ima podrijetlo u iskustvu kad napinjemo
mišiće i vršimo rad. No Empedoklo još to proširuje emotivnim djelovanjima.
Svakako, pojam sile potekao je od ljudskog čina koji ima fizičku
i psihičku stranu, a to će izazvati puno konfuzije u povijesti znanosti.
Osnivač jonske škole Tales slavljen je kao jedan od sedam mudraca §to
je prorekao pomrčinu Sunca 585. pr. Kr. (prvi točno utvrđeni datum), a to
proricanje budućih događaja postaje glavna značajka znanosti uopće. Teško
je, međutim, reći da je Tales znao općenite zakone iz kojih bi izveo nastup
pomrčine, ali je posjedovao stanovita astronomska znanja, po svoj prilici iz
egipatskih izvora.
Silni i strašni fenomeni i objekti shvaćali su se isprva poput nadljudskih
bića - bogova. Tako za stare Egipćane Sunce postaje bog Ra, za Mezopotamce
vjetar bog Enlil, za Slavene grom bog Perun, za Grke morska oluja
bog Posejdon. U to mnogoboštvo unose stari mitovi obrise sustava ili hijerarhije.
U daljem razvoju prvi bog biva jedini. To jasno biva iskazano u Starom
zavjetu gdje je Jahve jedini, svemoćni, stvoritelj svega što postoji, vrhovni
naredbodavac. Za nj je dovoljno reći, kao što Mojsije navodi: »Ja sam
tko jesam.« Platon će podati bogu više spiritualno značenje. Sve što se samo
od sebe, spontano, kreće prema njemu posjeduje dušu. A bog je najviša ili
savršena du§a.
12 
Traženjem prapočela i zakonitosti te uvođenjem matematike (aritmetike
i geometrije) nastupa propadanje mitopoetskog mišljenja - svakako, propadanje
koje se neće nikad do kraja izvesti. Osjećanje jedinstva prirode,
dakle, živih bića i okoliša, uz nešto sudbonosno, očuvat će se ne samo u
praznovjerjima i poeziji, već će se osobito žilavim pokazati animizmi koji
će nadživjeti stare mitove. Tom vjerovanju u bogove ili duhove suprotstavlja
se istraživanje prirodnih pojava i tehnologija. Priroda se javlja u beskraj
različitih oblika, boja, mirisa, zvukova, a i naše tijelo je dio te stvarnosti,
i svojom građom i svim osjetilima. Epohalno je bilo Demokritovo tumačenje
da je neizmjerno šarenilo pojava tek ljudski doživljaj dok "uistinu" postoje
samo atomi jednostavnog geometrijskog oblika. Time je ono objektivno
odvojio od subjektivnoga. Indijska filozofija tražila je već Veliko Jedno u
tom bogatstvu raznolikosti, a grčkim će misliocima postati to prvi problem.
Jer, inače, kao što Platon rasuđuje, ništa se ne može objasniti. Dok on sve
želi s'lresti na geometrijsku jednostavnost, prije njega je Pitagora svodio svijet
na brojeve. Razlika među njima i nije tako velika kad se zna da je pitago.
rejska škola predočivala brojeve trijangularnim, kvadratičnim i pentagonalnim
rasporedom točaka. Geometrija i aritmetika bivaju tu uzete za objašnjenje
svijeta - kao što će i Albert Einstein preko dvaju tisućljeća kasnije
prikazivati Riemannovom geometrijom svoj svemir. Bez sumnje, objašnjavanje
svijeta vođeno je od početka načelom jednostavnosti koje je bivalo
najprozirnije u matematici. Kako matematika u našem stoljeću gubi jednostavnost,
nastaju teškoće za svu teoriju.
Nije samo matematika održavala znanost u doba skolastike, kad je bilo
malo zanimanja za empiričko istraživanje kakvo je davno vršio Arhimed ili
Heron. Sporovi oko crkvenih istina ili dogma također su oštrili pojmove i
zaključivanje. Logika je bila vrlo važna u doba kad se kakva vlast ili privilegija
dokazivala biblijom ili drugim kojim pisanim dokumentom. !estoku
polemiku razbuktao je aleksandrijski prezbiter Arius početkom 4. stoljeća
osporavajući da je krist Bog; on mu je tek sličan. Razlikovanje jednakog i
sličnog postalo je važna filozofska distinkcija, a u tom slučaju oduzimalo
je Kristu božansku bit i činilo ga Božjim stvorom poput ljudi. Poričući
njeno
dogmu
kroz
o Svetom
buduća stoljeća.
trojstvu, arijanstvo je bilo osuđeno kao hereza i pragaSeoba
naroda korijenito je promijenila politički i kulturni pejzaž Europe.
Barbarski naleti uništavali su stare civilizacije, ali su s druge strane
stvarali nove, kadšto zdravije tvorevine. Primajući kršćanstvo, doseljenici
su također čitali antičke filozofe i prerađivali ih u skladu sa svojim vjerskim
nazorima. Osvojivši Italiju kao bizantski saveznik, gotski kralj Teodorik
unio je arijanstvo u Rim. Na nagovor arijanskih svećenika dao je utamničiti
senatora i filozofa Boethiusa. U zatvoru se Boethius tješio filozofijom, i njegova
velika knjiga De consolatione philosophiae obnavljala je učenje Platona
i Aristotela. Od njega potječe priziv "spojite vjeru s razumom", što će
biti početak i lajtmotiv cijele skolastike koja će nastojati racionalno utvrditi
dogme, ili ih bar obrazložiti. Kako zacijeliti religiju i znanost, zaokupljat
će i novi vijek.
Nasuprot dominantnom platonizmu Johannes Roscellinus ustvrdio je
potkraj 11. stoljeća da postoje samo pojedinačne stvari, dok su opći pojmovi
(universalia) samo imena (nomina), što je lakonski formulirano tezom uni-
13 
versalia post res (općenitosti poslije stvari). Crkveni sabor u Soissonsu 1092.
osudio ga je kao heretika, ali to neće ugasiti spor između nominalista i realista
(koji su idejama pridavati prvobitno postojanje). Najveći Roscelinov
učenik Abelard dosljedno je dalje izvodio da su općenitosti concepti mentis,
pojmovi stvoreni u subjektu. Videći u bibliji više metafore ili parabole negoli
bukvalne istine, bio je proklet od crkvenog 'koncila i pape Inocenta Il, ali su
njegovi spisi i dalje uznemirivali samostane i učilišta gdje se revno čitalo,
prepisivalo i raspravljalo, kao što je bila značajka skolastika.
Sukob između nominalista i realista je splasnuo kad je Aristotel potisnuo
Platona iz katoličke teologije. Platonovo učenje o komunističkoj državi i neumrloj
duši bilo je blisko ranom kršćanstvu, ali, pošto je crkva postala
najjača monarhija, Aristotelov politički pragmatizam i teleologija bolje su
se uklapali u cijeli tadašnji red. Taj obrat izveli su u glavnom Albert Magnus
i Thomas Aquinas. Njih dvojica bila su prije svega očarana Aristotelovom
metafizikom i logičkim izvodima. Logika znači za grčkog filozofa jezik, svakako,
jezik jasan, određenih pojmova i sintakse. Zacijelo, kako zaključivati,
moglo se možda bolje učiti u Platonova Sokrata i Euklida, ali matematičko
je izvođenje ustupalo u skolastici mjesto transcendentalnim i teleološkim
apstrakcijama. Doduše, Aristotel je jednaku epistemološku važnost davao
umu i iskustvu, međutim skolastici su više od njega poprimali idealistički
residuum njegova učitelja Platona. Aristotel je uveo kategorije s dijalektič­
kim oprekama: rod-individuum, materija-forma, potencijalno-aktualno, bitno­
-slučajno. Njegove je kategorije preuzela kasnija filozofija, a prilično nekritički
će ih također iznositi Kant u svojoj Kritici čistog uma.
Postavivši se između Demokritova materijalizma i Platonova idealizma,
Aristotel je uvodio dosta mutnu razliku između supstancije i forme. Sve što
nastaje i postoji biva to sjedinjenjem supstancije i forme, na primjer, stol
sjedinjenjem građe od drva s oblikom pravokutnog četverokuta i 4 valjka.
Zacijelo, kad se takve opće izjave ilustriraju na primjerima, filozofska se
dubina gubi, a to 'sjedinjenje' izgleda nezgrapno izražavanje. Prema Aristotelu
forme su u neživoj prirodi najprostije, dok u organskom carstvu bivaju
sve složenije, a s čovjekom postaju savršene. On tu razlikuje aktualno (sada
postojeće) i potencijalno (moguće). Na primjer, sada postoji sjeme, ali je
u njemu također sadržana mogućnost da iz njega proklija biljka; ili, jaje
pred nama sadrži u sebi cilj - entelehiju, potencijalno pile. Taj Aristotelov
pojam entelehije inspirirao je mnoge filozofe da pretpostave nove principe
ili •žive sile« u organizmima, pa tako i novijeg biologa Hansa Driescha (koji
je time osobito objašnjavao moć regeneracije). Danas tu molekularna biologija
vidi fizičko-kemijsku strukturu gena, ali to nije adekvatno Aristotelovoj
filozofiji. Prema njemu moramo bitno razlikovati dvije vrste: aktualno i potencijalno.
To potencijalno ili virtuelno odbacit će Descartes i francuski
materijalisti, a bit će važno za Ruđera Boškovića i današnju fiziku.
Aristotel je smatrao da je Zemlja savršena kugla koja miruje u središtu
svijeta. Zvijezde stajačice su za nj pričvršćene na golemoj kugli koja zatvara
sav prostor i vrti se oko Zemlje, kao što noću vidimo. Na nižim sferama
postavljeni su Sunce i Mjesec, a lutalice (planeti) stvarali su, naravno, veliku
zabunu. U sferama oko Zemlje vlada sveta vječnost, dok se fizika promjena
zbiva na Zemlji. Tu razliku između nebeskog i zemaljskog razbit će
Nikola Kopernik čija će knjiga De revolutionibus orbium coelestium 1543.
14 
uzdrmati katolički svijet. Kako bi se Božji sin mogao spustiti na Zemlju ako
bi ona bila samo jedan od Sunčevih trabanata? Geocentrički je sustav bio
još čvrsto držan u Rimskom kolegiju kad je ondje učio Ruđer.
Sveti Toma (1224. ili 1225-1274) nije se lako ni brzo probio do prvog
autoriteta katoličke teologije. Rođen u feudalnom okružju u južnoj Italiji,
kod Aquina, pobjegao je iz sužanjstva nametnutog od njegovih roditelja
da bi studirao u Parizu gdje je Albert Magnus obnavljao Aristotelovu filozofiju.
Ondje su se profesori podijelili na pristalice teze o dvjema istinama
i na one koji su željeli teologiju sjediniti sa znanošću. Slijedeći Alberta Velikog,
Toma Akvinski je zastupao racionalno izlaganje vjerskih istina. Ako i
pođemo od vjerske objave, dalje se može razumom zaključivati. Dapače, on
je iznio pet slavnih dokaza o Božjem postojanju: prvo, da mora biti prvi
pokretač; drugo, da se kauzalni lanac mora jednom prekinuti pa mora postojati
prvi uzrok; a posljednja dva dokaza temelje se na svrhovitom ure­
đenju svemira čemu je potreban svevišnji arhitekt. Bilo je to doba kad u
prijelazu od ruralnog života na gradski sve važnija biva ljudska inteligencija
i poduzetništvo u trgovini, obrtu i početnim industrijama. Dok su prvi krš­
ćani smatrali zemlju "dolinom suza" iz koje se duša treba što prije izbaviti,
pa su prirodu potčinili onome nadnaravnom, Toma se suprotstavlja misticima
pridajući gotovo jednaku važnost duši i tijelu. Prihvativši Aristotelovu
razliku supstancije i forme, za nj biva tijelo supstancija a duša forma. Svakako,
to je razgnjevile mistike jer bi forma propadala sa supstancijom pa
se odatle lako mogla poreći besmrtnost duše. Nije stoga čudo da su Pariški
učitelji osudili godine 1277. Tomino učenje kao heretičko, skupa s drugim
krivovjerstvom.
No takve osude nisu mogle zaustaviti sve veće zanimanje i dapače divljenje
prirodi koje će nadoći s renesansom. Toma Akvinski je smatrao da u
prirodi postoje zakoni dok je duša slobodna. Zacijelo bilo je teško fizički
determinizam uskladiti sa slobodom psihičkog, a taj problem mučit će i
Ruđera Boškovića. Velika je bila zasluga Thomasa Aquinasa što je uzdizao
ljudski um nasuprot mističnom iskustvu pa bilo to često i u dokazivanju
vrlo opskurnih teza. S njim je skolastika počela uvažavati logičko izvođenje
što je katkad prelazilo u cjepidlačarenje. Pripadajući dominikanskom redu,
sveti Toma bio je pokopan u jedinoj važnoj gotičkoj crkvi u Rimu, u Crkvi
Sv. Marije (izgrađene iznad starog Minervinog žrtvenika) gdje stoji jedan
od najljepših Michelangelovih kipova - Krist koji se okreće prema Rimu
sa sumnjom je li zaista spasio svijet.
Ruđer se s najvećom zahvalnošću sjeća svog učitelja iz matematike
i astronomije. Taj ga je učinio svojim nasljednikom na katedri kad je
bio imenovan za rektora Rimskog kolegija. Njegov se učitelj također bavio
pjesništvom prema modi onog vremena i kretao se u liberalnom društvu
književnika i slikara, kamo će privući i svojeg najdarovitijeg đaka. Ipak
nije od njega Bošković naučio infinitezimalni račun, a taj će ga nedostatak,
kao što veli, učiniti inferiornim prema velikim francuskim matematičarima.
Ruđer je bio atletske građe, ljepolik, izvanrednog pamćenja i velike radne
izdržljivosti. Onako marljiv, proučio je relevantne spise za isusovačku nastavu
i mogao je predavati ne samo matematiku i fiziku nego i metafiziku.
Vanjski događaji ometali su mu znanstveni i pedagoški rad. Spanjolski
se kralj Filip V. nije zadovoljio samo južnom Italijom, već je zaratio s Au-
15 
strijancima zbog Parme na sjeveru. Razulareni španjolski vojnici prolazili
su kroz Rim ne obazirući se na svetog oca. Mladog je profesora zgrozilo
ono što nije viđao u mimom i urednom Dubrovniku: ubijanje, grabež, silovanja,
povrede ljudskog dostojanstva. Kako se pribrati nad svojim zapisima
ili motrenju neba u takvom svijetu? Na sreću, ili na nesreću, prirodoslovci
su uzgojili odsutnost ili ravnodušje prema događajima oko sebe, tako pregnantno
izraženo u riječima Noli turbare circulos meas kojima je Arhimed
prema legendi dočekao neprijateljske vojnike. Doduše vojnici nisu poremetlU
njegove kružnice, ali su mime duše ubili najvećeg antičkog matematičara
i fizičara.
Na priredbama Rimskog kolegija recitirali su đaci Boškovićeve pjesme
posvećene oslobodilačkoj vojni na Turke. Austrijski vojskovođa princ Eugen
Savojski bio je vrlo uspješan protiv turske vojske, tako da su bili oslobo­
đeni znatni dijelovi Hrvatske, pogotovo stare Slavonije, te Ugarske i Vlaške.
Boškovićeva pjesma proriče skoru propast Osmanskog Carstva. Uspjesi
austrijske vojne osokolili su katolike u Bosni da se dignu na ustanak protiv
turske okupacije. Međutim, španjolsko-talijanska stranka na bečkom dvoru
isposlovala je intrigama opoziv Eugena Savojskog, i godine 1739. sklopit
će se dosta povoljan mir za Tursku kojoj su pretežno vraćene oslobođene
pokrajine. Najgore su pak prošli Hrvati u Bosni koji će biti pogubljivani
zbog ustanka, a Carigrad će ubrzati useljavanje pravoslavnog žiteljstva u
opustošene i ispražnjene krajeve. Otkako je Mehmed II. priznao grčko-istočnu
crkvu, turska je politika koristila stari raskol između Rima i Bizanta za
svoje osvajačke ciljeve. No hrvatsko se pučanstvo donekle očuvala, a dosta
se katolika prešlih na muslimanstvo smatralo dalj� Hrvatima. Zbog nesloge
zapadnih dvorova Turska će Carevina stabilizirati svoje granice sve dok
njezino zaostajanje sa Zapadom i unutarnje rasulo ne ohrabre vazale ili
podjarmljene narode da se dignu za uspostavljanje svojih država. I tako
će iz zalaza strahovitog polumjeseca izraniti najprije neovisna Grčka pa
Bugarska i Srbija u drugoj polovini 19. stoljeća.
Na istoj priredbi prigodom nove školske godine đaci su recitirali i
Boškovićevu pjesmu o pomrčinama Sunca i Mjeseca. Bio je to tek kratak
nacrt buduće velike pjesni De Solis ac Lunae defectibus, objavljene u
Londonu godine 1760, u kojoj će iznijeti svoja dugogodišnja istraživanja
Sunca, Mjeseca, planeta i zvijezda, ponajviše već objavljena prije. Od Grka
i Rimljana se uobičajilo da se znanstvena djela pišu u stihovima. Titus
Lucretius Carus ostavio je iz prvog stoljeća pr. Kr. veliku poemu De rerum
naturae gdje je izložio grčku atomistiku i s pomoću atoma objašnjavao
najmarkantnije prirodne pojave: svjetlo, munju, kišu, potrese, vulkane,
magnetizam. A također je materijalistički tumačio pojavu života i duševnih
procesa, sve to nadovezavši ponajviše na Epikura. Bošković je bio od početka
fasciniran zamišljajem atoma, ako i nije prihvaćao materijalističku filozofiju
koja je dolazila s tom hipotezom. Sam Eistein je visoko ocijenio Lukrecijevu
poemu kao jednu od najvećih antičkih baština.
Već u doba skolastike bilo je dosta primjedbi protiv Aristotelove fizike.
On je slobodni pad tumačio prirodnom težnjom da se tijela vrate na prvobitne
položaje. Podignemo li kamen, on će se htjeti vratiti dolje. Za Aristotela
su posve drugačija žestoko izbačena gibanja, kao let strelice od napetog
luka ili izbačen kamen iz ruke. Sto održava strelicu ili kamen dalje u giba-
16 
nju? Prema Aristotelu je to sredstvo (zrak) koji je bio zgušćen pa dalje gura
izbačeni projektil; samo tijelo bi se odmah smirilo. Aristotelove tvrdnje da
teža tijela padaju brže i predodžba o žestokom gibanju bivaju osporene od
više srednjovjekovnih učenjaka. Tako je Jean Buridan zaključio da bi se tijelo
gibalo beskonačno kad ne bi bilo otpora ili trenja. Njemu više nije potreban
medij za održanje gibanja, ali ne odbacuje posve Aristotelovu predodžbu o
početnom pritisku (impetus impressi). Buridan više ne uzima anđele koji
vuku Sunce, planete i zvijezde oko Zemlje, nego je dovoljno da ih Bog gurne
na početku.
Aristotel nije bio samo skolasticima važan zbog toga što je postavio
Zemlju u središte svijeta, kamo je jedino Božji sin mogao sići, nego što
je, također prema njihovu sudu, dokazao postojanje Boga. Njegov slavni
dokaz polazi od toga da svaki događaj ima svoj uzrok, a taj uzrok kao
događaj mora opet imati svoj uzrok, i tako dalje, ali to mora negdje s·tati
jer inače, po Aristotelovu mnijenju, ništa ne bi bilo uzrokovano. Dakle, morao
bi postojati Prvi uzrok ili Bog. Zamišljaj Prvog pokretača ispunja sve
istraživanje prirode, a neće mimoići ni Newtona. Boga samog određuje
Aristotel kao čistu formu, a to biva poistovjećena s duhom ili čistom mišlju.
Ljudsku pak dušu on sastavlja od dva dijela; niži dio imaju i životinje i
biljke, a propada s organizmom, dok bi tek drugom, višem dijelu, pripadala
besmrtnost. Svakako, peripatetici su se poslije razdvojili u mnijenju je li
čovjekova duša vječna ili nije. Rpder Bošković će u dopuni svoje Theoriae
Philosophiae naturalis nastaviti takva Aristotelova razmišljanja o materiji
i duši. ·
,' .· -
Budući da Aristotel nije imao mnogo smisli:\ za matematiku, nego se
posve pouzpao u kvalitetna razmatranja, bita· je s�ća što je sveti Augustin
jako cijenio i geometriju i aritmetiku. To je mnoge srednjovjekovne skolastike
upućivalo na strože Zaključivanje, pogotovo gdje se više uvažavalo obično
iskustvo. ·Prema tome ne može se tvrditi da je renesansa otpočela na pustoši
ili bila izlaz iz općeg mraka, iako je i pustošenja i pomračivanja bilo napretek.
Također bi bilo pogrešno pripisivati pojavu renesanse isključiv;o ili dominantno
upoznavanju s helenističkom kulturom. I grčka filozofija i umjetnost
bile su poznate kroz srednji vijek, doduše ne tako potpuno kao poslije,
ali nedostajali su impulsi koji bi ljudski duh otrgnuli od skolastičke .. Jeologije
i poricanja prirode, kao što se to patološki očituje u Plotinovu učenju, kad
se taj mistik i asket čak stidio što obitava u tijelu. Bogaćenje feudalnih
dvorova i slobodnih gradova s razvojem trgovine, rudarstva i pomorstva
punilo je velikaše, trgovce i obrtnike smislom za ovozemaljske užitke i ljepote
prirode, a i crkva s Rimskom kurijom odaje se raskoši održavajući tek farsu
ranokršćanske poniznosti i jednakosti u siromaštvu. U takvom obratu od
ciljeva i discipline papinstva naglo će procvasti umjetnosti i znanosti, a
istraživači i stvaraoci će sad s punim plućima usisati mudrosti i divote
helenzma. Cinquecento u Italiji je upravo čudo probuđene originalnosti.
Leonardo da Vinci (1452-1519) najpotpunije je izrazio težnje onoga
živahnog doba. Sto je učinio u slikarstvu i kiparstvu, diže ga među druge
renesansne genije kao Michelangela, Rafaela. Tiziana, ali ne mali je također
njegov doprinos statici, graditeljstvu, konstrukciji automata i vojnih sprava,
anatomiji, filozofiji, Bio je također vrlo dobar matematičar, a osobito je cijenio
mehaniku, i u njoj, veli, matematičko mišljenje dobiva hranu za rast.
2 Ruđer Bošković 17 
Taj njegov sud upravo će proročanski nagovijestiti silan razvitak matematike
nakon pobjede Newtonove mehanike. U rješavanju fizičkih problema naglo
su se u 18. stoljeću razvili infinitezimalni račun, diferencijalne jednadžbe,
varijacioni račun, statistika, algebra, teorija funkcija ili su se otpočele razvijati
da bi u 19. stoljeću dosegle savršenstvo.
Sveučilišta pod isusovačkim ili kakvim drugim crkvenim nadzorom nisu
ostala gluha prema novovjekovnom zaletu u istraživanju prirode. Collegium
Romanum ima dapače dalekozor što ga je napravio holandski fizičar, astronom
i matematičar Christiaan Huygens (1629-1695). Tu je Ruđer dobio
prve poticaje za astronomiju koja će ga cijelog života zaokupljati. Budući
da se isusovački red morao pridržavati geocentričnog sustava nakon anateme
Galileia, istraživačev će se um neminovno sukobljavati s crkvenim dogmama.
Kako će on riješiti taj povijesni spor, pokazat će se kasnije. Ako je Nikola
Kopernik preranom smrću izbjegao progonima, sljedbenici njegova heliocentričnog
sustava morat će još izdržati dugu borbu.
U nastavi Rimskog kolegija bilo je također obavezno proučavanje starih
pjesnika, osobito Horacija, Vergila i Ovidija, a poduci retorike služili su
također Ciceronovi spisi. Ako i Platon nije bio u milosti, prorađivali su se
neki sokratovci i grčki pjesnici. Svakako pitomac je tu rastao u humanističkom
ambijentu gdje bi samo teška katolička teologija gušila nadahnuća helenističke
kulture.
Renesansa je imala povijesne izvore, osobito u prebijegu grčkih intelektualaca
u zapadnu Europu nakon turskog osvajanja Bizanta, ali su snažni
poticaji dolazili također od samog napretka u Europi, u gospodarstvu, znanosti
i umjetnosti. Renesansa je postavljala nove, cjelovite i ljudske ideale
prema asketizmu, licemjerju i vlastohleplju papinskog reda. U tom poletu
humanizma biva čovjek dignut iz vjekovnih spona, čovjek koji će htjeti
svestrano razviti stvaralačke mogućnosti, a time će neminovno zagaziti i u
političke i vjerske sukobe. Mali, slobodni gradovi doprinijeli su tom napretku
više od glomaznih država gdje se sve vrtjelo oko prijestolja. Mladi Ruđer
također teži za takvom humanom cjelovitošću noseći u sebi uzor Dubrovačke
Republike, kojoj će do kraja ostati vjeran. On se ne bavi samo filozofijom
i znanošću, nego također piše pjesme, po metrici savršenije od Vergilijevih
ili Horacijevih. Da bi nekako spojio astronomiju i poeziju, skladat će u
stihovima o nebeskim pojavama, kao što je i Rimljanin Lukrecije maštovito
pjevao o atomima. Zacijelo, suvremeni će pjesnik osporiti da se već skladnim
metrom i rimom postiže umjetnička ljepota, no sam Bošković je cijelog
života cijenio svoje stihotvorstvo.
Ruđer Bošković je jedan od posljednjih humanista koji će pisati na
latinskom jeziku. Humanizam je uopće u eklipsi u njegovo doba. Razlozi
su tome i vanjski i unutarnji. U želji da pridobiju duše građana i seljaka,
i reformacija i protureformacija u uzajamnom žestoku sukobu objavljuju
svoje propagandne knjige i molitvenike na narodnim jezicima. Stvaranje
velikih država također pogoduje jačanju nacionalnih ustanova i nacionalne
privrženosti nasuprot kozmopolitskom humanizmu. Uz to i unutarnji faktori
djeluju na dezintegraciju prvobitne humanističke cjeline. Istraživanje prirode
nastavlja se putem koji se sve jače razilazi od etike i umjetnosti. Cjelovitost
nije više ideal kao za renesanse, kad Leonardo da Vinci uz savršeno slikarstvo
fanatički proučava anatomiju ljudskog tijela, let ptica, funkcioniranje
18 
strojeva ili automata, hidromehaniku, statiku, akustiku i optiku, a sve to
ne samo iz praktičkih potreba nego iz duboke težnje za spoznajom svemirskih
zakona. Doduše, svaka je znanstvena disciplina postala vrlo složena i
trebala se desetljeće učiti, ali to nije bio najdublji razlog rastućoj specijalizaciji.

Demokrit je prvi povukao oštru razliku između objektivnih i subjektivnih
svojstva. Objektivan je oblik atoma (i težina), dok su boja, miris, zvuk samo
"mnijenja" ljudi. Zacijelo, Platon i idealistička filozofija nastojali su izbrisati
tu oštru razliku svodeći sve na ideje, međutim je istraživanje prirode sve
jače nosilo za sobom "objektivizam" ili objektivističko usmjerenje. Vrlo
utjecajan John Locke, čiju će spoznajnu teoriju prikazati i Ruđer Bošković,•
obnovio je razliku između primarnih i sekundarnih kvaliteta. Primarna bi
svojstva stvari bila neovisna o našem zamjećaju dok bi sekundarna nastajala
djelovanjem na naša osjetila. Od njega potječe i empirističko načelo: Ništa
nema u razumu što nije prije bilo u osjetilu. (Nihil est in intelectu, quod
antea non fuerit in sensu.) Istraživanje prirodnih pojava s pomoću različitih
naprava jačalo je uvjerenje da se fizika mora usredotočiti na prostorne,
vremenske i dinamičke odnose među vanjskim stvarima. Istraživači treba
da odrede svojstva i zakone prirode koja postoji neovisno o ljudskom udjelu
i moći spoznaje. Taj princip objektivizma spasavao je prirodoslovce od
subjektivne samovoljnosti, ukorijenjenih predrasuda i vjerske netrpeljivosti,
ali je s druge strane raskinuo vezu s etikom i umjetnošću. Slabljenjem moralne
odgovornosti za svoja otkrića sve će se više istraživači preobražavati
'U plaćenike dvorova i vojnih stožera. Svakako, fizika je od Arhimeda i
Herona služila velikaškoj zabavi i ratovanju, a Arhimedova legendarno
ravnodušje za događaje u svijetu naslijedili su i mnogi znanstvenici novog
vijeka. Rascjep prvobitnog jedinstva filozofije, znanosti i umjetnosti mačio
je zalaz humanizma.
Ruđer Bošković bio je jedan od posljednjih humanista u toj pomrčini,
ne samo po tome što dosljedno piše na latinskom, već više stoga što je cijelog
života težio za prvobitnom cjelinom manja, umjetnosti i morala. Religija
nije bila za nj samo svećenička ili redovnička odora; on je usrdno nastojao
uskladiti svoja istraživanja s vjerom. Našavši se u procijepu između isusovačkog
konzervatizma i materijalizma nošenog francuskim enciklopedistima
i promicateljima nove mehanike, on će polagano izgrađivati vlastito znanstveno
i filozofsko stanovište. Religija je često kočila istraživačke prodore, no bila
je katkad i poticajna, kao u Newtonovu nadilaženju mehanike Galileia i
Descartesa pa u Boškovićevu nacrtu »Novog svijeta«. Fizika je od početka
sadržavala u sebi transcendentne silnice koje tjeraju na otkrića dubljih
struktura svijeta, a mistika je katkad pomogla ljudskoj mašti da se vine
iz okamina. Valja se sjetiti upozorenja Nielsa Bohra da će jedva tko shvatiti
kvantnu teoriju tko nije mistički protrnuo nad tajnovitim pojavama mikrokozmosa.
Takvo je divljenje prožimalo Ruđera i krijepila ga u vjeri. No
pribjegavanje božanstvu oduzimalo je čovjeku štošta od njegove slobode
i odgovornosti. Pripomenimo što je Einstein pisao** o tome u posljednjim
godinama:
* Dodatak djelu B. Staya: Philosophiae recentioris, 1755.
** Out of my later years, London, 1959.
19 
»Nitko neće jatrUWno poreći da ideja postojanja jednog svemoćnog,
pravednog i blagotvornog osobnog Boga može čovjeku dati utjehu,
pomoć i vodstvo; takoder zbog njezine jednostavnosti pristupačna je
najnerazvijenijem duhu. Ali, s druge strane, odlučna je slabost prikop­
čana toj ideji, !to se mučno osjećalo od početka povijesti. Naime, ako
je to biće svemoćno, tad svaki događaj uključujući svaki čovjekov čin,
svaku ljudsku misao, svako ljudsko ćustvo i težnju, biva njegovo
djelo. Kako je moguće smatrati ljude odgovornim za njihove čine i
misli pred takvim svemoćnim Bićem?«
Stoga Einsteinu više ništa ne govori Jahve, a blizak mu postaje panteizam
koji obožanstvenjem prirode objašnjava čudesno postojanje prirodnih zakona.
Ako su i Ruđerova posljednja razmišljanja tekla u takvom smjeru,
ipak će nastojati ostati u skladu s dogmom o personalnom Bogu.
20 
PITANJE HEREZE I HRVATSKI HUMANISTI
Boškovićeva razmišljanja jedrila su u ona nova obzorja koja su bila
pokrivena oblacima anateme. Dubokouvjereni katolik i vjeran isusovačkom
redu, Ruđer je strahovao u svem istraživanju da ne zapadne u herezu. A
bilo je doista teško uskladiti nove znanstvene spoznaje s Biblijom, ako
se Sveto pismo čita doslovno, kao izricanje činjenica, a ne alegorično, kao
napuci za moralno ponašanje. Teologija srednjeg vijeka inzistirala je na
doslovnom tumačenju izazivajući tako sama vjerske sporove i raskid s istra­
živanjem prirode. Već u petom stoljeću Augustin je osjetio tu dihotomiju
pa ako i dopušta stanovitu razliku između znanosti i teologije, ipak će reći
da u krajnjoj instanciji sva spoznaja utječe u Boga kao stvoritelja svijeta
i uzroka sveg postojanja:
•Ako je dakle ispravno razlikovati mudrost (sapientia) od znanja (scientia),
tako da se veli da mudrosti pripada spoznaja vječnih stvari dok
znanju pripada racionalna spoznaja prolaznih stvari, tad nije teško
odlučiti koju od tih spoznaja treba dići iznad druge.«
Augustinovi spisi Confessiones i De civitate Dei ostavili su trajan biljeg
europskom duhu. Kad on i uvažava znanost (scientia), mora je podvrgnuti
višoj mudrosti, teologiji, kao što će stoljeća kasnije različite filozofije poku­
šati podrediti sebi "specijalne" znanosti, ako i ne završe u antiscijentizmu.
No istraživanje prirode uporno se kostrušilo protiv takvog tutoriziranja,
i dogmatizam biva stalno praćen herezom. Kad su i 'heretici' stajali uz
Sveto pismo, branit će također često autonomiju znanosti ili svoju istinu.
O znanosti u modernom smislu jedva se tada može govoriti.
Tezu o dvjema istinama, teološkoj i znanstvenoj, jamačno je prvi
postavio Ibn Rošd Averroes (1126-1198) koji je promicao Aristotela za
vladavine platonizma. Poput svojeg velikog učitelja on pridaje važnost
i teoriji i iskustvu pa, poučen medicinom, poricao je besmrtnost individualne
duše, ali priznaje univerzalni, vječiti razum, utjelovljen u cijeloj prirodi.
Njegov mutni panteizam bio je, srećom tek nakon njegove smrti, osuđen kao
hereza. Averrhoes je odstupio toliko od Aristotela što smatra da svako tijelo
u gibanju mora imati svojeg pokretača (dok je Stagiranin razlikovao prirodnu
21 
težnju padanja prema središtu svijeta). Njegovo načelo Omne quod movetur
ab alio movetur pobijao je škotski franjevac Duns Scotus, ali se još nije vinuo
do načela inercije. On se usprotivio Tomi Akvinskom da se može racionalno
dokazati Božje postojanje; vjernici se moraju pouzdati u svetu objavu.
Teologiju je također podrovao njegov najveći sljedbenik William Occam čije
je djelo Summa totius logices 1488. zastupalo dosljedni nominalizam protiv
platonskog realizma. Za filozofiju bila je važna Occamova britva, načelo da
se ne smiju nepotrebno povećavati entiteti u dokazivanju, već se mora zadržati
samo ono bitno. Ta "britva" oštro reže i u Boškovićevu zaključivanju.
Upirući se na pojedinačno ili konkretno, Occam, zvan još doctor invincibilis
po nenadmašivosti razglabanja, utirao je put indukciji i empirizmu.
Ako se i priklonio tezi o dvjema istinama, nije ga to spasilo da ne bude
optužen zbog hereze i bačen u tamnicu.
Bilo bi pogrešno zaključiti da su heretički sporovi najviše nastajali zbog
opreke u nazorima. Ispod verbalnih magla odvijala se žestoka borba za vlast
i očuvanje pozicija. Pa i Occama nije porezala njegova logička britva već ponajprije
osporavanje apsolutne papinske moći. Kad se i Martin Luther (1483
-1546) opravdano pobunio protiv prodaje milosti ili oprosta od grijeha,
pobjedu protestantizma su pribavili njemački staleži nezadovoljni s rimskim
porezima i miješanjem u njihove poslove. Anglikanska crkva rodila se iz hira
Henrika VIII. za još jednom zazomom ženidbom; onaj koga je papa Leon
X. nazvao Defensor fidei bit će proklet od istog Rima. Još prije je Jan Hus
(1371-1415) bio spaljen kao heretik što se oslonio na Bibliju protiv krojenja
čeških prava. Zacijelo, sve te borbe između papa, kraljeva, kneževa i
zemaljskih staleža bile su protkane žučnim vjerskim raspravama, a intelektualci
i sveučilišni profesori bili su često korišteni za velikaške taštine i
gramzljivosti, kad su i zastupali svoje istine. Tako je i rimsko-germanski
kajzer Sigmund hrabrio rektora Praškog sveučilišta Jana Husa da ospori
papino posizanje u Bohemiju, ali će taj isti kajzer mimo gledati štićenika
na lomači, nakon što se našao u slabijem položaju prema svetom ocu. Znači
li to da je najbolje da se znanstvenici ne uvlače u javne poslove i zatvore u
svoje zašifrirane spise? To će pitanje neprestano mučiti i Ruđera Boškovića
kad se stečenim znanstvenim autoritetom bude vinuo u najviše krugove. U
danima razočaranja s dvorovima rado bi se i povukao u tihe sveučilišne
aule, ali ga je uvijek nešto poticalo na dalje posredovanje između kraljeva
i velikaša. Bio je to ponajprije zov njegova rodnog Dubrovnika za pomoći.
Boškovićeva je djelo raslo u cijelom tadašnjem naglom znanstvenom
razvoju zapadne Europe. Međutim, ono također predstavlja stanovit kontinuitet
u povijesti hrvatskih humanista, i to ne samo u znanstvenom pogledu
već i u općem društvenom kontekstu. Ponajprije, živio je u Dubrovniku do
petnaeste godine, kad mu se već uvelike formirao duhovni horizont i karakter.
A i u svim idućim godinama očuvat će europski putnik vrpce sa svojim
zavičajem, osobito s obitelji, a njegova pisma braći i sestri na dubrovačkoj
ikavštini sadrže najintimnije ispovijedi, kao što se nikome drugome nije
povjeravao. Njegovi znanstveni spisi spominjat će starije hrvatske humaniste
koji su bili zaokupljeni sličnim problemima, bilo u spoznaji svemira
bilo u postizavanju mira na vječno ugroženim granicama. Bez te duge tradicije
ne bi se ni dječak vinuo do jednog od najvećih duhova Europe i utjecajnog
diplomata u rješavanju sporova Dubrovačke Republike.
22 
Za presađivanje humanizma u Kraljevinu Ugarsko-Hrvatsku najveće su
zasluge imali nadbiskup-primas Ivan Vitez i njegov nećak pjesnik Janus Pannonius.
Johannes Vitez osnivao je učilišta, biblioteke i zvjezdarnice gajeći
zajedništvo s europskim humanistima, a osobito su uske bile njegove veze s
moćnom poljskom prijestolnicom Krakovom, podjednako u znanosti kao i u
zamašnim političkim osnovama na suzbijanju turske provale i osiguranju
europskog mira. Vitezovom krugu pripadao je i glasoviti astronom Regiomontanus
koji je prevodio Ptolomejeva Almagesta, ali je sam otkrio da su
zapletene staze planeta povezane s gibanjem Sunca. Ako se on sam pridržavao
geocentričkog sistema, bila je to priprava za Kopernika. Janus Pannonius
je već u Orfejskoj odi Suncu slavio Sunce kao gospodara svih zvijezda
- značajan povratak na Aristarha koji je pisao da se Zemlja vrti oko
Sunca pa bio zbog bezboštva protjeran iz Atene. Jamačno su takve ideje iz
humanističkog kruga obaju Viteza utjecale na Nikolu Kopernika. Europski
su humanisti uopće činili živu intelektualnu zajednicu gdje su se sve novosti
brzo razmijenile.
U jednoj svojoj pjesmi Janus Pannonius objašnjava geometrijske pojmove,
u drugoj pak moli repaticu da ne izazove kakvo zlo. Zacijelo, u to je
doba motrenje neba bilo ovijeno astrologijom koja je ponajviše služila na
dvorovima da se pretkažu važni događaji, kao počeci ili ishodi ratova, nasljedstva
kruna, kuge, poplave, obistinjenja Apokalipse. Pokraj takvih sudbinskih
proricanja Regiomontanus je bio tako dobar matematičar i pravio tako
dobre instrumente da je prvi mogao proračunati stazu kometa, a njegove
Efemeride poslužit će i Columbusu pri otkriću Amerike. Koliko je god stvaralaštvo
bogatilo život, Janus Pannonius u divnoj elegiji Govoreće stablo
pretkazuje kako će stablo propasti pod težinom svojih plodova. Bila je to
mračna anticipacija današnjih znanstvenih vulkana, jedincato viđenje u poeziji
na razmeđu novog· vijeka.
Uz obnovu helenizma i širenje prosvjete oba su Ivana Viteza bila zaokupljena
oslobodilačkim pohodom na Osmanlije što ga je trebao povesti
Matija Korvin koga je biskup Johannes Vitez ustoličio za kralja ugarsko-hrvatskog.
No, kad je Pavao II. prokleo češke husite i naredio vojnu na »heretike«,
Matija Korvin se okreće na Bohemiju u pohlepi za tamošnjim bogatstvom,
osobito rudnicima srebra, a i zbog pretenzije na rimsko-germansku
krunu. Predviđajući da bi takav rat olakšao turski prodor na zapad i sjever,
Johannes Vitez i Janus Pannonius su na saboru u Eggeru 1468.* ustali odluč­
no s tezom kako Cesi nisu heretici, već da se imaju poštovati različiti vjerski
običaji, pa tako i utrakvistički (da uzimaju svetu pričest kao kruh i vino,
dakle, u dva oblika, a ne samo kao kruh, kao što su naređivali rimski dogmatici).
Njihovoj se buni također priključio utjecajni modruški biskup Nikola
Kotoranin čiji filozofski spis, posvećen Ivanu Vitezu, odustaje od Božje objave
tvrdeći da se spoznavanjem zakona prirode pronalazi i bit Boga. Zacijelo
takve su misli prethodile Spinozinu panteizmu, a javljat će se i Ruđeru Bo­
škoviću komu se također, kao i Newtonu i Einsteinu, u otkrivanju prirodnih
zakona ukazivala Božja bit. Primas Kraljevine Ugarsko-Hrvatske Ivan Vitez
zamislio je širok savez zemalja od Baltika na sjeveru do Jadrana na jugu pod
krunom poljskih Jageloviča, što bi protjeralo Osmanlije iz Europe i ostvarilo
* Ta buna obrađena je dramski u Pjesnik i vladar, Forum 1980, i u romanu
Buna Janusa Pannoniusa, pred nakladom.
23 
dugi mir. Međutim, neodlučnošću krakovskog dvora i nepovjerenjem Mađara
prema slavenskoj većini propala je ta buna kad je već bila na domaku pobjedi.
Ipak ostao je za sva vremena princip tolerantnosti koji će voditi hu·
maniste kroz sve buduće rasko le i požare. Jamačno su ti hrvatski biskupi bili
prvi koji su obrazlagali načelo vjerske trpeljivosti ne samo teološkim ili
filozofskim razlozima, već i akutnim političkim potrebama.
Bošković je također poznavao filozofiju Franje Petrića (Franciscus Patri·
cius) sa Cresa koji je bio profesor u Ferrari pa u Rimu, gdje je i umro
1597. Njegovo glavno djelo Nova de universis philosophia prikazuje svemir
posve drugačije od Aristotela pridajući svjetlosti primarnu važnost, svakako
u mističnom smislu. Svjetlošću dolazi privlačna sila između svih tijela u svemiru
koji nije više zatvoren vanjskom sferom kao u Aristotela, već je beskonačan.
Blizak Platonu, Patricius je oprezno iznosio opoziciju prema dominantnim
peripateticima u sveučilištima. No njegov najslavniji sljedbenik
Giordano Bruno bit će puno smjeliji u obaranju Aristotelovih sfera. Kako
su sablažnjivo zazvučale u ušima dogmatika Giordanove riječi O beskonačnom
svemiru!
»Neka ta ploha bude što hoće, uvijek ću postaviti pitanje: što je izvan
nje? Ako je odgovor Ništa, tad ja to zovem prazninom. A takva praznina
nema vanjske granice ... Dakle, ima beskonačno mnogo sunaca i beskonačno
mnogo zemalja koje se okreću oko tih sunaca, baš kao što je
njih sedam koje mi opažamo da se gibaju oko Sunca koje je nama blizu.«
Patricius je također odlučno utjecao na Keplera, kao što on to sam
ističe u pismu iz siječnja 1607. Johannes Kepler je proučio Petrićevu knjigu
u kojoj on prikazuje Grizogonovu teoriju plime i oseke i dalje razvija svoje
pankozmičke ideje s univerzalnim privlačenjem. Johannes Kepler nastavlja
spekulirati u tom smjeru. Dok je Zadranin Grisogono govorio samo o privlačnoj
sili Mjeseca na oceane, Kepler se približava Petrićevom shvaćanju
općenite sile koju će on identificirati s magnetskim privlačenjem. On je već
tada smatrao da Zemlja i Mjesec moraju biti iste građe; pa ako Mjesec
privlači more, zašto to ne bi i Zemlja? Tako je Kepler, slijedeći hrvatske
fizičare i filozofe, dospio do općeg zakona privlačenja između svemirskih
tijela. Zacijelo, on nije otkrio formulu te sile, a vezivanje tog privlačenja s
magnetizmoin vodilo ga je u krivom smjeru.
Inače je Kepler poput mnogih humanista već rano bio izložen progonu
od vjerskih dogmatika. No kako je uskoro stekao slavu astrologa, bio je
pozvan na dvor cara Rudolfa II. u Pragu, gdje će isprva biti pomoćnik Tycha
Brahea pa njegov nasljednik. Za vrijeme tridesetogodišnjeg vjerskog rata
on će opet bježati da čezne poput svih humanista za vjerskom tolerancijom.
Princip koegzistencije zastupao je također Rabljanin Marcus Antonius
de Dominis u najvećem djelu iz doba reformacije i protureformacije, u desetosveščanoj
De Republica Ecclesiastica, London 1617. Isprva profesor fizike*
Dominis biva kao splitski nadbiskup upleten u vjersko-političke kontroverze
* Dominis je u svojem spisu De radiis visus et lucis in vitris perspectivis
et iride, redom
Venetiis 1611, iznio da se pri većem otklonu svjetlosti u prizmi javljaju
·ooje crvena, zelena, plava, što je prethodilo Newtonovu otkriću o spektrillnom
razlaganju bijele svjetlosti.
24 
na prijelazu iz 16. u 17. stoljeće, a ol)obito su se njegovi nazori formirali za
vrijeme sukoba između Rima i Mletačke Republike, kad je zajedno s prijateljem
i ustavotvorcem Paolom Sarpijem branio građansko pravo protiv papinskog
posizanja u civilne sudove. Pozvan 1616. u Rim da brani svoje pisanje,
upravo kad je Galilei odgovarao pred inkvizicijom, on odlazi u Englesku
gdje postaje windsorski dekan i savjetnik Jamesa l, sina nesretne Marije
Stuart, koji je želio izmiriti katolike i protestante. Protagonist vjerske tolerantnosti
i opće koegzistencije nije ostao samo pri objavljivanju svojeg ži.
votnog djela, već na početku tridesetogodišnjeg vjerskog rata 1618-1648.
odlučuje otići u Rim da posreduje između zaraćenih tabora. Papa, koji mu
je bio školski drug i zajamčio mu sigurnost, naglo umre, a ustoličen biva
liberalni kardinal Maffeo Barberini kao Urban VIII. Pontifikat svojeg za.
štitnika pozdravio je Galilei ushićeno kao novu eru za znanost. No liberal
na vlasti ne ostaje često liberalan. Izabran pretežno glasovima francuskih
kardinala, Urban VIII. morat će konzervativnom Rimu dokazivati pravovjernost.
Njegova prva žrtva bit će Marcus Antonius de Dominis koga će
početkom proljeća 1624. utamničiti u Castello Sant'Angelo i predati inkviziciji
na suđenje.* Dok je Dominis bio pod istragom, Galilei · je više puta bio
pozvan na Kuriju - da li zbog pregleda heretikovih spisa ili iz kojeg drugog
razloga, povijest nam ne pruža ključa tajni. Svakako, splitski nadbiskup i
primas Croatiae, razočaran u mirotvornoj misiji, vratio se fizici i u vrijeme
svojeg uhićenja objavljuje u Rimu posljednju znanstvenu raspravu, o plimi
i oseci. On je u sedmoj knjizi svojeg životnog djela De Republica Ecclesiastica
predvidio kakva sudbina čeka protagonista tolerantnosti u fanatiziranom
i zaraćenom svijetu:
»Znam da ovom svojom nakanom i mišljenjem, kojim od obiju strana
uklanjam herezu i svaki opravdan razlog raskola, neću zadovoljiti ni
jednu ni drugu stranu.«
Zaista kad je u Londonu objavio svoju nakanu da se vrati u Rim, skup­
ština anglikanske crkve ga je izopćila, a u osudi bilo je glavno obrazloženje
da će on nakon odlaska iz Engleske klevetati anglikansku crkvu (o kojoj je,
naravno, svašta znao). Nasuprot toj osudi pro futuro Dominis je u Rimu
dokazivao da je anglikanska crkva jednako dobra kršćanska kao i rimska
crkva. Zacijelo, u njegovim spisima bilo je dovoljno hereze za revne dogmatike.
Nakon što je Dominis umro za vrijeme istrage (ili podlegao torturi)
njegov je leš ležao tri mjeseca nepokopan dok nije skupština inkvizicije u
domini�skoj Crkvi sv. Marije proglasila da je heretik, i to zato što je
otišao u krivovjerne zemlje (Englesku) i pisao da su protestantske, aglikanske
i pravoslavne vjere jednako dobre kršćanske religije. Mrtvi Marcus
Antonius bio je spaljen na prvi dan zime 1624. na Campo del Fiori, na istom
mjestu gdje je i živ gorio Giordano Bruno. S njegovim lešem bili su spaljeni
i njegovi spisi, objavljeni i tek manuskripti, a sav taj pepeo bio je prosut u
Tiber na vječnu zaborav. Sto je sve bilo u tim rukopisima, ostat će nepoznato.
Možda je to Galilei znao. Svakako, Pizanac je još tada bio u velikoj
*Taj proces obrađen je u drami Heretik, 1969, i u istoimenom romanu, također
iste godine, a u ruskom prijevodu Eretik, prvo izdanje Moskva 1979, dru­
� �� .
25 
milosti novog pape. Da će se i on prevariti u liberalizmu novog pape, iskusit
će tek kasnije. Zacijelo, on se strogo zadržao na istraživanju prirode, dok je
splitski nadbiskup i primas Croatiae uzdrmao temelje katoličke hijerarhije
da tek dandnji ekumenski koncili i nove struje u katoličanstvu otvaraju
teze svojeg najvećeg reformatora.
Vjeran isusovačkom redu, Ruđer Bošković se kloni da spominje reformatorske
ideje svojeg zemljaka, ali će se vraćati na njegova fizikalna shvaćanja.
De
dranin
Dominis je nadovezao na teoriju plime i oseke, kao što ju je objavio ZaFridrik
Grisogono u knjizi De modo collegiandi 1528, gdje dizanje i
spuštanje morske površine tumači privlačnom silom Mjeseca. Za vrijeme
svojeg boravka u Engleskoj Dominis je nastavio istraživati plimu i oseku,
gdje je osobito Temza bila upečatljiv odraz te prirodne pojave. Budući da je
on bio u Oxfordu i Cambridgeu dočekivan »kao da bi sam bio jedno sveu­
čilište« (prema taddnjem zapisu), a jamačno je predavao i o privlačnoj sili
između Mjeseca i Zemlje, ne može se isključiti njegov utjecaj i na samog
Newtona pri otkriću gravitacije. Isaac Newton spominje, doduše, »Slavnog
splitskog nadbiskupa« u svojoj Optici, dapače, cijeni više njegov doprinos
teoriji duge od Descartesova (koga omalovažava kao plagijatora), ali nigdje
ne spominje Dominisovo tumačenje plime i oseke sadržano u spisu Euripus
seu de fluxu et refluxu maris sententia 1624. Ako taj spis Newton i nije znao,
morao je u slavnom Galileievu djelu Dialogo sopro i due massimi sistemi del
mondo, Firenza 1632, pročitati Pizančev napadaj na Dominisovu teoriju. Galilei
je odbacio svaku silu na daljinu, kao i Rene Descartes, pa plimu i oseku
objdnjava vrtnjom Zemlje oko osi, naime mora se uzibaju dok se kruta
kora okreće. To mu je dapače dokaz za vrtnju Zemlje, naravno, posve pogrešno.
Da se on prezirno izrazio o Dominisu, osuđenom već zbog hereze, ne
treba se začuditi s obzirom na ne baš plemenit Galileiev karakter. A možda je
to bio i ustupak rimskim dogmaticima da bi lakše iznio heliocentrički sustav.
No neugodno će se današnjeg čitaoca dojmiti kako se on osvrće na
Keplera koji ga je jamačno obratio na Kopemikovu hipotezu (što tašti
Pizanac neće nikad priznati):
»Sve §to je bilo prije rečeno i što su drugi ljudi zamišljali o plimi i oseci
ne valja ništa prema mom mnijenju. Ali medu velikim ljudima koji su
filozofirati o toj čudesnoj prirodnoj pojavi najviše me preneražava Kepler.
Više od svih drugih ljudi bio je osoba n�ovisnog duha, oštrouman,
a imao je u rukama gibanje Zemlje. Poslije je on začepio uJi i počeo se
zanimati za djelovanje Mjeseca na oceane i za druge okultne fenomtme,
kao i slične djetinjarije.«
Johannes Kepler nije nimalo zaslužio tako oštar sud. Doduše, njegov rani
spis Mysterium cosmographicum sadrži više mistike negoli fizike i astronomije,
i tu će ponajprije braniti Kopemikov sustav estetskim i religijskim argumentima.
Tako mu u središtu svijeta stoji Bog kao Sunce, zrake svjetlosti
koje izlaze iz Sunca predstavljaju Sveti duh, a vanjska bi sfera oličavala
Krista; staze planeta su pak smještene u pravilna geometrijska tijela. Kao
Platonu tako je i Kepleru svemir geometrijski građen. No mnogo kasnije,
u drugom izdanju svojeg Kozmičnog misterija, Kepler već zamijenjuje riječ
anima s riječju vis,· a to nije samo filološka promjena. Približivši se više
26 
principu inercije od Galileia (koji je ne baš s punim pravom kasnije postao
nosilac tog principa), Kepler je tražio što bi svijalo stazu planeta oko Sunca.
Sličnost mu se ukazala sa zemaljskim magnetizmom. Prema njegovoj predodžbi
ne bi Sunce privlačilo planet, već bi njegov magnetizam svijao stazu
planeta. No bez obzira na sve te mutnoće i stranputice Keplerovo je djelo
konačno zasnovalo heliocentrični sustav. Njegove riječi ubi materia, ibi geometria
pretkazuju Einsteinovu teoriju gravitacije koja je prostorno-vremensku
metriku sjedinila s raspodjelom mase u svemiru.
Rimski kolegij zazirao je od Newtona, tako da je tu Ruđer malo što
naučio o novoj mehanici, a teškoće su imali profesori u svim isusovačkim
učilištima koji su se približavali fizici anglikanca. Sam se Ruđer u pismu
bratu Baru poslije žali da u kolegiju nije imao pravog učitelja, a najviše
mu je žao što nije mlad naučio infinitezimalni račun koji je omogućio rješavanje
najsloženijih problema u fizici i astronomiji. Taj nedostatak prisilit
će ga da se drži geometrijskog dokazivanja, često zaobilaznog i inkonkluzivnog,
gdje bi mu rješavanje diferencijalne jednadžbe dalo brz rezultat. Međutim
taj zaostatak prema matematički spremnijim suvremenicima nadoknadit
će on oštrinom zaključivanja i igrom mašte pa će naposljetku uspjesi biti
veći od propusta. Tko zna bi li on ikada tako daleko razvio svoju viziju
svijeta da je onako prionuo uz rješavanje diferencijalnih jednadžbi gibanja
poput Clairauta, Lagrangea, d' Alemberta, Laplacea, Eulera, Gaussa, Poissona,
Hamiltona. Sama matematička obrada bila je zanimljiva i nova, a i zahtijevala
je veliku domišljatost, tako da je lako revnosnika odvukla od dubljeg
pronicanja u prirodu.
Kad je i Bošković prigrlio heretika Newtona, jednako veliki autoritet
ostao mu je Aristotel. Za razliku od Platona, najveći učenik njegove Akademije
skladno je uvažavao iskustvo i logiku u spoznaji svijeta, a također je
vrlo štovao pjesništvo. Za Aristotela je pjesnički čin nešto više od historije.
Dok historiografija priča o onome što se dogodilo, poezija se upravo zanosi
onim što se sve može dogoditi ili što se ne smije dogoditi pa tako seže u
najdublje izvore ljudske egzistencije. Doduše, Platonovi spisi odaju izvanredno
pjesničko nadahnuće i formu, međutim on je umjetnost svrstao ispod
obrta (jer obrtnik radi prema stvarnom uzoru koji je pak paslika ideje, dok
umjetnik čini slike od načinjenih stvari), ako je to Platon ozbiljno mislio.
Svakako, peripatetička su učilišta pod Aristotelovim autoritetom, a i vjerskim
potrebama, njegovala stihotvorstvo i dramu. Boškovića će također
trajno zaokupljati ta dihotomija što jest i što može biti, zacijelo više u fizici
negoli poetski. No možda i nije opreka tako temeljna.
Grisogono, Petrić i Dominis s Boškovićem na kraju čine jedan kontinuitet
u otkrivanju fundamentalnog značenja sile, iako te veze među njima nisu
uvijek izravne niti glavne. S tim oprezom može se govoriti o smjeru fizike
hrvatskih humanista koji se razilazio ili suprotstavio Galileievoj mehanici
koja je priznavala samo djelovanja dodirom, sudarom ili trenjem tijela.
Kad je Ruđer i dobio najjači poticaj od Newtona, njegova razmišljanja teku
u struji starijih hrvatskih humanista.
Bošković je ostao vjeran rodnom kraju. Kad ga je d'Alembert u jednom
pismu nazvao "Talijanom", malo je srdito odvratio kako je Dubrovčanin.
Njegova hrvatska obitelj potječe iz Hercegovine koja je potpala pod Tursku
Carevinu. Poput drugih katolika njegovi su djedovi izbjegli u Dubrovačku
27 
Republiku. Provala Osmanlija u drevnu hrvatsku postojbinu ostavila je tra·
ume u Ruđerovoj duši. Kad je europski putnik postao službenik francuskog
kralja i njegov podanik, napisao je za umirenje svojima u Dubrovnik: »Uvijek
ću imati na umu svoju prvu prirodnu domovinu.«
Ruđer Bošković je posljednji od velikih hrvatskih znanstvenika koji još
piše latinski. Da se mladi Ruđer nije otuđio od rodnog tla, pokazuju i pjesme
koje su recitirali đaci dvadesetčetverogodišnjeg nastavnika Rimskog
kolegija. U njima Bošković hvali pomirbu kršćanskih zemalja i njihovu odlučnost
da protjeraju Turke iz Europe. Te su pjesme posve ukorijenjene u
tradiciji kakvu su nosili hrvatski humanisti Ivan Vitez, Janus Pannonius,
Nikola Kotoranin, Markantun de Dominis i ne manje njegov sugrađanin
Ivan Gundulić koji je već stoljeće ranije, pišući na hrvatskom jeziku, u velikom
epu Osman predviđao skoru propast Turskog Carstva, uzalud, kao i
Ruđer Bošković u mladenačkim pjesmama. Dok su se primas Kraljevine
Ugarsko-Hrvatske Johannes Vitez, pjesnik Janus Pannonius, modruški bi·
skup Nikola i splitski nadbiskup i primas Croatiae Marcus Antonius de
Dominis pobunili protiv crkve koja je progonom heretika priječila kršćansku
pomirbu i oslobodilačku vojnu na Carigrad, isusovac Pater Rogerio
Josepha Boscovich neće smoći u sebi toliku buntovnost, ali će njegovo djelo
značiti jednu od najvećih revolucija u povijesti duha. Zacijelo, u svem svojem
djelovanju vodit će se načelom tolerancije što su ga njegovi preteče,
hrvatski humanisti, postavili u temelj politike na onim tako ugroženim gra·
nicama i u tako opasnim razdvajanjima.
'
28 
GALILEIEVO DOBA
Dva su procesa najdublje razrovala katoličku inteligenciju, prvi protiv
Dominisa, drugi protiv Galileia. Doduše, užasan svršetak Giordana Bruna
nakon sedamgodišnjeg tamnovanja u Tvrđavi Sv. Anđela morao se svih jako
dojmiti, ali nesretni Petrićev sljedbenik nije imao onolik ugled kao . primas
Croatiae ili utemeljitelj kinematike. Dominisovo djelo o reformi crkve eliminacijom
cezaro-papinstva i priznavanjem razlika predstavljalo je jedan
od najvećih izazova u doba reformacije i protureformacije. Da će Marcus
Antonius de Dominis pomalo padati u zaborav, a inkvizicija ga je osudila
posthumno na to 'spalivši mu sve spise i slike, česta je sudbina velikana iz
malih naroda. Od velikih nacija nisu ni rimokatolici ni protestanti imali političkog
interesa da nose zastavu vječitog posrednika i miritelja između zaraćenih
tabora. A u samoj Hrvatskoj bio je presudan katolički utjecaj pa će
i Ruđer Bošković biti sUzdržljiv prema svojem prethodniku, dapače stroži
od Newtona u ocjenjivanju njegovih znanstvenih rasprava. Zanimljivo je da
jedan od pionira kvantne mehanike Friedrich Hund u jednoj od najboljih
povijesti fizike, Geschichte der physikalischen Begriffe 1978, navodi Dominisa
kao preteču Newtonova otkrića o spektralnom sastavu svjetlosti. On je također
protumačio širenje vidnog kuta s pomoću leća, što je bilo osnova za
razumijevanje teleskopa i poslije mikroskopa. Sam Galilei nije se bavio optičkim
istraživanjima, ali će ga upravo teleskop proslaviti. Otkrio je Sunčeve
pjege, a otkriće Venerinih faza učvrstit će ga u spoznaji da se taj planet giba
oko Sunca (pa povremeno biva pokriven poput Mjeseca). Ako i sam nije
izumio dalekozor (čime se inače hvalio), prvi ga je uperio prema nebu i opazio
kako se četiri mjeseca gibaju oko Jupitera. Bila je to sugestivna ilustracija
Kopernikova sustava. Turneja s tom čudesnom spravom po talijanskim
dvorovima, kroz koju su se mnogi žacali gledati, donijela mu je veću slavu
od njegovih istraživanja slobodnog pada, što će kasnije vrijeme drugačije
vrednovati. Jer gledati kroz teleskop mogli su i drugi, ali Galileievo povezivanje
opažanja, proslavljeno legendom o pokusima u kosom tornju u Pisi,
bilo je djelo genija.
Galileo Galilei (1564-1642) prvi je definirao i matematički tretirao osnovne
kinematičke pojmove kao što su brzina, ubrzanje, jednoliko gibanje
i jednoliko ubrzano gibanje na pravcu. Ako je akceleracija konstantna, a definirana
primjereno, lako se dobiju zakoni pada koji su se eksperimentalno
utvrdili. On će sam napisati u Discorsi:
29 
»Priroda se služi u svem djelovanju najjednostavnijim i najlakšim sredstvima.
Kad opažam da kamen koji pada iz mirovanja stječe sukcesivne
priraste brzine, zašto ja ne bih smatrao da se ovi prirasti zbivaju prema
formuli koja je najjednostavnija i koja nam se nameće prije svih
drugih?«
Galilei tu izriče načelo jednostavnosti koje biva općenito prihvaćeno u to
doba, a i poslije, ali on to odmah izražava matematički, što će biti uzor
kasnijim istraživačima. On tu također izriče princip ustrajnosti, slično kao i
Buridan, na istom primjeru:
»Zamišljam tijelo bačeno na horizontalnu ravninu i uzimam u misli da
je uklonjeno sve što ga priječi. Jasno je iz dosad rečenog da će gibanje
na ravnini biti jednoliko i stalno ako bi se ravnina beskonačno produžila.«

Discorsi su bili posljednji Galileiev spis, objavljen u slobodoumnijem Leydenu
163.8, nakon njegove druge osude. Dok je Buridan uveo impetus koji
je održavao gibanje, Galilei također neće doći do potpunog shvaćanja prin·
cipa inercije. Njegova je tu uloga preuveličana. Kepler i Huygens jamačno
su jače utirali put Newtonovoj mehanici. Galilei je ostao više u okviru Ari·
stotelove fizike no što bi površan historiografski pogled sudio. Svakako, put
do načela inercije, tako temeljan za Newtona i Boškovića, nije bio kratak
ni konzekventan.
U svojem prvencu De motu pretpostavio je Galilei da u izbačenom ti·
jelu virtus motiva ili impetus pomalo iščezava, slično kao što se i vruće tijelo
pomalo hladi. Teže tijelo polaganije gubi toplinu pa analogno tome, prema
Galileiu, teže tijelo ima veći impetus koji ga duže d�i u gibanju. Značajno
je da Discorsi ostaju jednako u nedoumici kao i mladenački spisi. Po svoj
prilici mu je upravo prianjanje uz Kopernika priječilo otkriće načela ustraj·
nosti. Kao i starim Grcima gibanje planeta u kružnicama mu je bilo prirodno
ili savršeno, pa on tu ne traži kakav uzrok kao Descartes koji je tu
vrtnju objašnjavao vrtlozima etera. Zastavši pri inerciji gibanja u pravcu,
on nije prodro do dinamike.
Alfred North Whitehead, Russellov koautor Matematičkih principa, pisao
je da je princip inercije prvi stavak znanstvenog vjerovanja. Trganje od
Aristotela otpočelo je upravo na tom problemu zašto se tijela dalje gibaju.
Galilei nije bio tako radikalan kao Pierre de la Ramee koji je javno govorio
kako je sve pogrešno što je Aristotel pisao. Hrabrog mislioca podmuklo su
ubili iz zasjede ortodoksni skolastici godine 1572. Na Galileia jako je utjecao
Giambattista Benedetti svojim shvaćanjem impetusa i slobodnog pada. Osporavajući
Aristotelovu razliku između žestokih i prirodnih gibanja, Benedetti
piše:
»Svako teško tijelo, da li pokrenuto prirodno ili žestoko, prima u se
stanovit impetus . . . tako da se nastavi gibati još neko vrijeme samo po
sebi, nakon što je odvojeno od pokretačke sile.«
Benedetti je također opovrgavao Aristotelovu tvrdnju da teža tijela padaju
brže, ali će bojažljivo napisati:
30 
»Jamačno, veličina i autoritet Aristotela su takvi da je teško i opasno
pisati išta suprotno.«
Rameeovo ubojstvo bilo mu je tu na umu kao i progoni mnogih znanstvenika
koji su se usprotivili peripatetičkom učenju. Skolastika je podigla duhovnu
tvrđavu koja se nije rušila pri opovrgnuću koje tvrdnje Aristotela ili Tome
Akvinskog. Potrebna su bila mnoga različita istraživanja da se stvori novo
obzorje. Galilei će ostati na kraju vjeran Aristotelu što mu je gibanje aktu·
alizacija potencijalnosti. Takvo poimanje gibanja uskrsnut će stoljeće kasnije
u Ruđera Boškovića nakon što je već Newtonova mehanika izvršila odlučan
preokret. Nova fizika neće izbrisati tradiciju, već će nove i drevne predodžbe
živjeti u simbiozi gdje se težište pomaknulo prema dinamici. Budući da je
stari Galilei dosljedno poricao silu, on neće ni dospjeti do potpunog shvaćanja
principa inercije.
Nedovoljan uviđaj u rađanje modeme fizike zaveo je Thomasa Kuhna na
gledište, izraženo u njegovoj knjizi The structure of Scientific Revolutions,
1962, da se znanost tako razvija da je nova paradigma dijametralno suprotna
staroj, gdje se pod paradigmom razumijevaju neke temeljne predodžbe ili
nazori. Zacijelo, on je imao pravo kad se oborio na pozitivizam prema kojem
bi povijest znanosti bila stalni rast znanja, bez dubokih strukturalnih preobrazbi
(jer osjeti ostaju očito isti). Međutim, Kuhnova teza, da između pristalica
nove i stare paradigme nema prave komunikacije (već da jedni govore
kroz druge, slikovito rečeno), ne pogađa povijesni tijek. Upravo napetost
između novog i starog bila je jako poticajna, i jedni su dobro razumjeli
što govore drugi, svakako u povijesnim okvirima. Thomas Kuhn pogotovo
promašuje gdje se nova teorija nadgrađuje na staru, kao što je Ein·
steinova specijalna teorija relativnosti sjedinila klasičnu mehaniku i elektrodinamiku
(a nipošto im nije suprotna).
Uza svu nedorečenost i zabunu Galilei je prema sudu novokantovca
Ernsta Cassirera bio prvi..pravi teoretičar fizike. Njegova velika otkrića odaju
ono čudesno jedinstvo motrenja, računa, logike i mašte, što je tako očaralo i
Goethea koji je u svojem spisu o bojama napisao:
»Galileo je već pokazao u ranoj mladosti, otkrivajući zakone njihala i
pada tijela iz promatranja njihanja svjećnjaka u crkvi, da je geniju jedan
primjer vrijedan tisuću. U znanosti sve ovisi o uvidu, o zamjedbi
partikularnog faktora koji je temeljan fenomenu. Takva zamjedba mote
biti beskonačno plodna.«
Wolfgang Goethe dijeli tu lekciju empiristima koji su se sasvim vodili indukcijom,
a koja će i za Bertranda Russella i za pozitiviste biti osnova znanosti.
Pjesnik je u pravu kad pomislimo kako je jedan uvid bio važan za kakvu
teoriju, no s druge strane i poopćivanje iz mnoštva motrenja također je bilo
važno u razvoju znanosti. Diveći se također panteizmu Barucha Spinoze, Goethe
veli da se mišljenje ne može odvojiti od materijalnih objekata pa elementi
materijalnih objekata prožimaju pojmove, a sami su posvema pro­
žeti pojmovima.* To je značajno stanovište što se diže iznad zaoštrene kontroverze
između materijalizma i idealizma.
*Potanje o tome autorov članak Wissenschaft und Dichtung u zborniku
Goethe und die Natur, Frankfurt 1986.
31 
Kad se Pjesnik i divio Galileievoj intuiciji, manje je bio sklon fizičarima
koji •muče« prirodu različitim eksperimentalnim napravama i izražavaju
se u matematičkim formulama. Za nj su to filistri privezani uz vanjštinu a
nesposobni da prodru u dubinu; i nasuprot njima pjeva:*
Alles gibt sie reichlih und gern,·
Natur hat weder Kern
Noch Sc hale,
Alles ist sie mit einem Male;
Dich prufe du nur allermeist,
Ob du Kern oder Schale seist.
Goethe se suprotstavlja diobi na unutarnje i vanjsko ili na jezgru i ljusku
nalazeći u prirodi prvobitno jedinstvo. Stoga on odbacuje čisto racionalnu
spoznaju i veli**:
»So wiederhole ich die meinige: dass man auf diesen hoheren Stufe
nicht wissen kann, sondern Thun muss.«
To uvjerenje ponovit će i Faust nasuprot biblijskoj izreci da je na početku
bila riječ: '
»Am Anfang war die Tat« (Na početku bijaše čin)
Goetheova oporba tadašnjoj fizici ima nečeg sličnog s Boškovićevim suprotstavljanjem
dominantnoj struji njegova doba koja je fiziku svela na vanjske
odnose. I Ruđer uvodi nešto 'unutarnje' u objašnjavanju prirode, što će tek
uskrsnuti u kvantnoj teoriji, ali nije poznato da je Pjesnik čitao Boškovi­
ćeve spise. I njemački pjesnik i hrvatski fizičar iskočili su iz svojeg vremena,
samo što Goetheovo odbijanje matematike i eksperimentalnih uređaja promašuje.

Ako je Galilei došao empirički do principa inercije, poslije je bilo pokušaja
da se logički izvede iz tobože još općenitijih načela. Sam Newton je
to uzeo kao prvi aksiom svoje mehanike, kao što je Euklid izgradio geometrijski
sustav na aksiomima koji su sami po sebi evidentni i ne dokazuju se.
Svicarski matematičar Leonhard Euler je godine 1748. podnio Pruskoj akadeniiji
u Berlinu svoje Reflexions sur l'espace et le temps gdje utemeljuje
zakon ustrajnosti na Newtonovim pojmovima apsolutnog prostora i vremena.
Značajno je da on u tom memoireu utvrđuje neovisnost znanosti o filozofiji.
Doduše, filozofija se treba baviti osnovama znanosti, ali više zbog
vlastitog prosvjećivanja, dok znanosti ne treba neko više obrazloženje. Do-
* U slobodnom prijevodu:
Ona
Priroda daje sve bogato i rado,·
nema ni jezgre
Ni lj ske,
Već je sve najedanput;
Ti se najviše ispituj
Jesi li jezgra ilt lj ska.
** »Tako P?� ljam svoje uvjerenje da se na višem stupnju ne može znati,
nego se mora činiti.«
32 
nekle je to odstupanje od Eulerova ranijeg stanovišta iz klasičnog dvosve­
ščanog djela Mechanica, sive Motus scientia analytice exposita, St. Petersbourg
1736, gdje on princip inercije dokazuje načelom dovoljnog razloga.
Jer, prema njemu, nema razloga zašto bi tijelo koje se giba u apsolutnom
prostoru odjednom smanjivalo ili povećavalo brzinu, skretalo na jednu ili drugu
stranu. Bošković je osporio taj dokaz* smatravši uopće načelo dovoljnog
razloga sumnjivim, ali mu se i Eulerovo pozivanje na apsolutni prostor čini
nekorektnim. Prema Ruđerovu nazoru nema razloga da se pravac ističe pred
drugim jednostavnim krivuljama. Time se on, inače vrstan promicatelj geodezije,
,približio otkriću neeuklidskih geometrija u kojima će se najkraće
spojnice između dviju točaka činiti nama euklidičarima zakrivljenim. Bo­
šković zaključuje da se načelo ustrajnosti ne može dokazati ni empirički,
jer se nigdje ne opažaju jednolika gibanja u pravcu.
To Boškovićevo stanovište modificirao je Henri Poincare na Filozofskom
kongresu 1900. pokazujući nemogućnost da se principi mehanike potvrde
eksperimentalno. Razlika je među njima suptilna; prvi govori o dokazu a
drugi o potvrdi. Bošković bi prihvatio da se iz mnoštva opažanja može asimptotski
izvući potvrda dinamičkih zakona dok su za Poincarea fizičke veličine
ili zakoni samo konvencije koje su zgodne za tretiranje prirodnih pojava.
Koliko su god ta dva znanstvenika imala slična mišljenja o relativnosti prostora
i vremena te euklidskoj geometriji, čime su prethodili Albertu Einsteinu,
Bošković je ipak ostao pri traženju istine kojoj je krajnji jamac Bog.
Ernst Cassirer je smatrao da je za otkriće načela ustrajnosti bilo odluč­
no Galileievo okretanje od Aristotela k Platonu. Međutim, jedva se može
braniti ta teza. Ponajprije rani spisi Galileia i ne pokazuju izrazitu protimbu
Stagiraninu niti je za nj ikada bila dominantna Platonova ili koja druga
filozofija. Velika znanstvena otkrića kao što je bio princip ustrajnosti plod
su isprepletenih činilaca,· a i sam Galilei nije nikad došao do potpune spoznaje
zabacujući pojam sile. Je li tu također bio utjecaj Demokrita u koga
nema Aristotelove razlike između prirodnih i žestokih gibanja pa ni medija
kao aktivnog nosioca projektila? Kao što Arhimed piše u nedavno otkrivenom
spisu u Carigradu O metodi, Demokrit je bio prvi koji je geometrijska
tijela snabdio svojstvima materije, težinom, što je bilo protiv čistog Platonova
geometricizma. S� je Galilei jako odbacivao suvremene neoplatoniste
koji su širili još dublji misticizam od skolastičkog. Začudo, ovaj veliki fizi­
čar nije se toliko bavio atomistikom kao nešto mlađi Gassendi pa i utjecaj
grčkih atomista nije na Pizanca bio odlučan.
Galilei je odrana do starosti bio zaokupljen gibanjem svemirskih tijela,
nakon što je Nikola Kopernik uzbudio duhove svojim heliocentričnim sustavom.
Po naravi slavohlepan i bez želje za martirstvom nije se isprva javno
izjdnjavao za novu revoluciju u astronomiji pa tako 4. kolovoza 1597. piJe
Kepleru, nakon što je primio njegovu knjigu Mysterium cosmographicum:
»la sam prije mnogo godina pristao uz učenje Copernicusa (»quod in
Copernici sententiam multis abhinc annis venerim«), i odatle sam mogao
pokazati uzroke mnogih pojava koje bez sumnje ne mogu biti objamjene
tradicionalnom hipotezom. Ja sam izveo dokaze kao i proračune suprot-
* Dopune prvom svesku Novije filozofije Benedikta Staya, 1755.
3 Ruđer Bolkovi6 33 
nih argumenata, medutim, ja to dosad nisam objavljivao iz straha od
sudbine našeg učitelja Kopernika koji, premda je stekao besmrtnu slavu
u očima malo njih, bio ismijan i diskreditiran od neizmjerno mnogo drugih
- jer tako je velik broj budala. Ja bih se zaista usudio izložiti svoje
mišljenje kad bi bilo viJe ljudi poput vas; a poJto ih nije, ustuknut ću
od takve zadaće.«
To je . pismo vrlo značajno ne samo za Galileia već i za mnoge druge znanstvenike
kojima istina nije ipak bila tako prirasla srcu da bi izazvali nemilost
moćnika. Po svoj prilici on se samo hvali Kepleru kako je već prije
mnogo godina usvojio Kopernikova učenje. čvrsto uvjerenje stvorit će se
u njemu tek poslije otkrića Jupitrovih mjeseca i Venerinih faza. Zabilježeno
je, međutim, da je on još devet godina od onog pisma Kepleru predavao
kozmografiju prema Ptolomejevu geocentričkom sustavu. Svakako, Aristotelove
sfere na koje su pričvršćene zvijezde napustio je već Tycho Brahe
oko godine 1590, što se vidi iz njegova spisa Astronomiae instauratae progymnasmata:

»Ne slažem se viJe da postoje one sfere čije sam postojanje prije pri­
, znavao oslanjajući se radije na autoritet starih negoli na istinu. Sada
sam uvjeren da nema čvrstih sfera na nebu, bez obzira na to da li se
vjeruje da one okreću zvijezde ili su pokretane zvijezdama.«
Ipak Galileo se dugo držao Aristotela. Tako nakon otkrića novae (zvijezde)
godine 1604. on objašnjava tu pojavu time da se pare od Zemlje dižu
sve do vanjskog svoda, Aristotelove krajnje sfere sa zvijezdama stajačicama,
pa stvaraju tu pojavu na refleksiji sunčanih zraka - zaista nevjerojatno
tumačenje, ali i svjedočanstvo povijesne konfuzije. Sam će Galilei u to vriJeme
ipak zaključiti da zvijezde moraju stajati vrlo daleko od Zemlje kad se
(u ono vrijeme) ne opaža paralaksa (otklon zvijezde od prvobitnog smjera
dalekozora zbog gibanja Zemlje oko Sunca). No, ako su zvijezde tako udaljene,
kako se pare mogu dići tako visoko? Ruđer Bošković će opovrći to
objašnjenje .
. Platon je sastavljanjem iz trokuta postavio teoriju prirode. No jedva se
može tvrditi da se to dvoje potpuno poklapa, teorija i priroda. Za Platona
ostaje pri zbiljskim stvarima uvijek nešto slučajno ili iracionalno, dok je
geometrija potpuno prozirna i savršena, dapače nužna. Shvate li se te vanjske
stvari samo kao privid ili sjena, tad je ta geometrijska realnost jedino
što zaista postoji; a to će biti stanovište dosljednih platonista. Kad je i Galilei
prihvatio matematiku kao "knjigu u kojoj je pisana priroda", on će
ipak biti bliži Aristotelu po tome što smatra da geometrija odaje pravu bit
stvarnosti. To je bilo i Keplerova stanovište, kad je, ukazujući na svoje geometrijske
likove, rekao: »Tako je svijet građen.« S druge strane oba su znanstvenika
novog doba odstupala od Aristotela koji nije uvažavao matematiku
za spoznaju stvari. U Galileia biva matematika primarna. Pošto je
matematički definirao akceleraciju, on je prezadovoljan što se opažani
slobodni pad ravna prema toj definiciji. Dakle svojstva ubrzanih gibanja
slijede iz njihove matematičke definicije. Utvrdivši osnovne kinematičke
pojmove, on veli u Dijalogu:
34 
»Od takvog poimanja gibanja ja sam konačno izveo mnoga svojstva.
Dodajem dalje, ako bi iskustvo pokazalo da se takva svojstva mogu zaista
naći u prirodnim gibanjima tijela, mogli bismo bez greške utvrditi
da je to isto gibanje koje sam definirao i pretpostavio.«
Kad to ne bi bio slučaj, zaključuje Galilei, tad to ne bi bilo ono definirano
gibanje, nego neko drugo; ali u svakom slučaju može se naći matematički
zakon koji se podudara s prirodom. To je matematizirani Aristotel kakav
će još dosljednije biti razvijen u Boškovićevoj Teoriji prirodne filozofije.
Znanost novog doba probijala se kroz guštik, između Aristotela i Platona.
Zacijelo, Galileo je čak matematici dao prednost pred iskustvom (iako će
njegovo povezivanje eksperimenta i računa biti najvažnije za dalji razvoj).
Taj njegov matematički 'apriorizam je utemeljen u Bogu koji je dao ljudskom
umu da »participira u božanskom«. Prema tome bila bi matematička
istina zajamčena Božjim postojanjem. Galilei zaključuje da je naš um što
se tiče matematičke spoznaje jednak Bogu u shvaćanju objektivne nužnosti.
Slično je i Kepler pisao u pismu 1599:
»Naša spoznaja (brojeva i veličina) je iste vrste kao i Božja, bar koliko
možemo razumjeti od toga u svojem smrtnom životu.«
A u svojem djelu Harmonices mundi* on veli da arhetipovi harmonije što
ih posjeduje naša duša
» ••• nisu slika pravih oblika već su pravi oblici sami ... Stoga kotzačno
sama harmonija postaje posvema duša, upravo Bog.«
Ako je Kepler naginjao posvemašnjoj spiritualizaciji svijeta, Galilei će ipak
zadržati dihotomiju teorije i stvarnosti, ali će mu matematička forma biti
podudarna s prirodom. Matematika je za nj bila Božji nužni zakon pa će
fizika biti znanost o onome nužnom.
Tvorac analitičke geometrije Descartes nije tako do kraja podvrgavao
fiziku matematici. Doduše za nj postoje stanovite evidentne istine kao, na
primjer, Euklidovi aksiomi, ali se gibanje materije ne može odatle potpuno
izvesti, već se treba obratiti na iskustvo u svoj raznolikosti i slučajnosti,
kao što piše u Principia philosophiae 1644. Proklamirani racionalist u povijestima
filozofije i nije bio takav racionalist, i znanost mu nije bila o onome
nužnome kao za Galileia.
Problem nužnog i slučajnog otada je sve više zaokupljao filozofe i znanstvenike,
osobito s obzirom na Boga koji je svemoguć i sveznajući. Ako su
Galilei i Kepler izravnali matematičku spoznaju s Božjom moći, Descartesov
genijalni sljedbenik Nicole Malebranche, koji je toliko zadivio i Wernera
Heisenberga, potčinio je dapače Boga prirodnim zakonima pišući u glavnom
djelu De la recherche de la verite, 1674:
»Kad Bog ne bi slijedio zakone gibanja, ništa ne bi bilo sigurno u fizici
... Posljedica bi bila kaos u kojem ništa ne bi bilo razumljivo.«
* Oba citata iz spisa G. Holtona Johannes Kepler's universe: its physics
and metaphysics, 1956.
35 
Galileiev mlađi suvremenik, koji će jednako jako zaokupiti Ruđera Bo­
škovića, Rene Descartes bio je radikalniji od Pizanca u čišćenju praznovjerja
iz znanosti. Rođen 1596, a poslan od oca u isusovački kolegij u gradiću La
Fleche, tada u jednu od najboljih škola u Francuskoj, očitovao je rano izvanrednu
matematičku nadarenost i kritički duh. Začudo, on je "knjigu pisma
zamijenio za "knjigu svijeta", kao što sam spominje u biografskim zapisima,
pa otišao u vojnu službu. No i u vojnom logoru, dok su drugi ponajviše
kartali, pijančevali i kurvali se, bio je najviše obuzet traženjem isti·
ne. I tako je zimi 1619. imao mistično priviđenje o divnoj, jedinstvenoj
znanosti, što će ispuniti cijeli njegov život. Iduće zime, na početku 30-godiš­
njeg vjerskog rata, našao se na pogrešnom mjestu, kod Bijelog brda, gdje
je katolička, habsburška vojska porazila češke husite i uništila neovisnost
Bohemije. On sam nije po svoj prilici sudjelovao u toj strašnoj borbi i ubrzo
će napustiti vojsku da luta Europom puneći "knjigu svijeta" svojim znan·
stvenim i filozofskim spisima.
»Ja mogu posumnjati u sve«, meditirao je*, »ali to da postojim ja koji
sumnjam - to je neosporno.« Premda se puno bavio fizikom, to Descartesova
stanovište predstavlja nastup novog subjektivizma, u opreci prema tra·
dicionalnim antologijama Talesa, Demokrita ili Platona koji polaze od odre­
đenog bitka. Međutim, Cartesius je pošao dalje od onoga nesumnjivog. Sumnjati
znači misliti. Dakle, cogita ergo sum (mislim dakle jesam). Ali tko ili
što tu jest? Za Descartesa je to ponajprije misao. On opovrgava solipsizam
ističući da se u našem mišljenju javlja Bog koji nadilazi kao savršeno biće
sve što znamo i prema tome mora postojati. A Bog mu zatim jamči da postoji
i materija. Tako on utvrđuje dvije supstancije, duh i materiju, koje
ne postoje posve neovisno (kao što se obično veli) već im je krajnje jamstvo
u Bogu.
Descartes je izložio svoja razmišljanja vrlo jasno i oštroumno. U Raspravi
o metodi postavlja četiri pravila (Regulae) kako treba valjano suditi: prvo,
»ne prihvatiti ništa kao istinito što nisam jasno i izrazito uvidio da je tako«;
drugo, postupiti prema matematici tako da se problem svede na što manje
jednostavnih podataka; treće, »poći od predmeta koji su najjednostavniji i
najlakše se znaju i postupno napredovati do složenijih spoznaja«; i, četvrto,
treba ponoviti lanac zaključivanja. Kao što se vidi iz njegove Rasprave o
metodi, on je zastupao i deduktivan i sintetički pristup, s uvažavanjem činjenica,
pa se i ne može klasificirati čistim racionalistom kao što je, na
primjer, bio Hegel koji je nazvao Cartesiusa ocem novovjekovne filozofije
(jamačno pretjerano).
Stalno zaokupljen svemirom, Descartes se zapitao: koje je bitno svojstvo
materije bez kojeg je ne možemo zamisliti. To je, prema njegovu mnijenju,
protežnost. Naravno, bavljenje geometrijom vuklo ga je takvom stanovištu.
Za nj materija ispunjava sav prostor, a sastoji se od triju vrsta
čestica, gusto poredanih, tako da se postizava kontinuum. Poput Galileia on
zabacuje silu kao okultnu kvalitetu i svodi sve pojave na sudare ili dodire
čestica. Za nj je količina materije konstantna u svemiru, a isto tako i ukupna
veličina gibanja. Međutim naša volja pokreće tijelo. Kako objasniti to dje-
* Discours de la methode, Leyden, 1637. Ta njegova najčitanija i najživlja
knji a pisana je na francuskom jeziku kao navještaj budućeg potiskivanja la·
tinskog jezika kojim su pretežno bila napisana druga djela.
36 
lovanje duše na naše mišiće a da se ne poremeti zakon o očuvanju gibanja?
Tako, spasava se Cartesius, da mentalna akcija mijenja smjerove brzina čestica.
Zacijelo interakcija između duše i tijela ostat će zagonetka koju će
Bošković genijalno rješavati.
Oštra kritika svih predrasuda i stavljanje matematike i mehanike za uzor
pribavili su Descartesu mnogo protivnika, a među njima bili su, začudo, i
Gassendi i Hobbes. Premda je bio odan katolik, dogmatici ga optužuju zbog
jansenizma i njegova djela dolaze na Indeks zabranjenih knjiga, iako ga je
prije Crkva željela iskoristiti u borbi protiv kalvinizma. Mlada kraljica Kristina,
znatiželjna za filozofiju, pozvala ga je u Stockholm, gdje mu je oštra
klima naškodila, tako da je ubrzo umro, 11. veljače 1650.
Descartesova teorija osjeta doprinijela je tome da se on optuži u crkvenim
krugovima kao materijalist. Prema njemu svi su osjeti pobuđeni gibanjem
materije, što je osobito iznosio u djelima Meditationes de prima
philosophia, 1641. i Principia philosophiae, 1644.
»Naš je duh takve prirode da su gibanja tijela sama dovoljna da pobude
u njemu sve vrste misli, a da nije potrebno da bi one na bilo koji način
sličile gibanjima koja ih potiču, a posebno da ta gibanja mogu u duhu
izazvati konfuzne misli zvane osjetima. (Mi ne zamjetujemo izvan sebe
ništa) doli svjetla, boja, mirisa, okusa, zvukova i opipa; a to nije ništa
više, kao što sam nedavno pokazao ... negoli stanoviti rasporedi objekata
koji se sastoje od veličine, oblika i gibanja.«
Različiti osjeti su prema tome izazvani različitom veličinom, oblikom i gibanjem
čestica od kojih se sastoji materija. Najzanimljivije je u toj teoriji
da će toplina biti objašnjena gibanjem čestica.
Cartesiusovu gorljivost za mehaniku i religiju dalje je podržavao u Engleskoj
Robert Boyle (1627-1691), ali s manje matematičkog a više eksperimentalnog
smisla. U vrlo utjecajnoj knjizi The Sceptical Chemist obarao
je Aristotelovu predodžbu o četiri elementa (zemlja, zrak, voda i vatra) i
tri kvaliteta (slano, sumporasta i živino). Njegovo usmjerivanje na eksperiment
bilo je uzorom i Newtonu s kojim je prijateljevao. Poput Descartesa
razvijao je korpuskularnu teoriju, a zastupao je i sličnu teoriju osjeta. Kao
i njegov veliki francuski uzor, koga je najviše znanstvenika slijedilo, svodio
je sve različite pojave na »motion, bulk, shape and texture« (Origin of
Forms and Qualities, 1666). Bio je duboko religiozan i objavio je više rasprava
zastupajući protestantsku teologiju ali bez žestine. Prilično bogat,
namijenio je u oporuci novac za održavanje propovijedi -.for proving the
Christian Religion against notorious Infidels«. Te se propovijedi nastavljaju
do danas. Boyle je trajno ime zadržao u školskim udžbenicima svojim zakonom
o obrnutom odnosu između volumena i pritiska plina.
Galileievom mehanikom zanio se Thomas Hobbes (1588-1679) koji je
stekao velik ugled u Europi. Za nj postoji samo materija u gibanju, ali, da
bi objasnio duševnu sposobnost, mutno uvodi više vrsta gibanja. Začetnik
je britanskog empirizma temeljeći svu spoznaju o vanjskom svijetu na osjetima
(sensations). Prvi je postavio društveni ugovor za osnovu državnog
poretka, ali je na to nadovezao da su tu svoju vlast građani predali apsolutnom
monarhu. Time se u doba borbe između kralja i parlamenta zamjerio
37 
objema strankama; prema jednima je vlast potjecala od Boga, a drugi su
kraljevsku vlast željeli ograničiti odlukama parlamenta. Našavši se u nemilosti,
dapače u pogibelji, Hobbes je pobjegao u Pariz gdje upo�je tamošnje
filozofe. Nakon što je vođa parlamenta Oliver Cromwell potpisao smrtnu
osudu Charlesu l, vraća se u Englesku i iskazuje lojalnost privremenoj republici.
Tu se uskoro zavadio s oxfordskim profesorima pa i bivšim prijateljem
Robertom Boyleom od koga je dosta naučio o empiričkom istraživanju.
Kao mehanički materijalist poricao je ljudsku slobodu, a ljudsko mu je
ponašanje određeno egoizmom i nagonom za užitkom, a to prirodno stanje
"rata sviju protiv svih" (bellum omnium in omnes) biva kroćeno shvaćanjem
zajedničke koristi i apsolutnim monarhom. U tome je prethodio utilitaristima
koji će uzeti pleasure kao mjeru i zbrajati individualne koristi u opće
dobro. Nakon što su monarhisti pobijedili "parlamentarce'' i iskopali Cromwella
iz groba da mu glavu nahodu na koplje i ostave tako izloženu godinama,
Charles II. je zadržao u milosti Hobbesa koji mu je bio učitelj za njihova
izbjeglištva u Parizu.
Hobbesov ateizam i materijalizam prigušio je John Locke (1632-1704)
sistematičnijim empirizmom. Teorija spoznaje mora prema njemu polaziti
od osjeta (zove ih "idejama"), no svi se viši pojmovi grade introspekcijom.
Dok je takva gradnja uvijek nepotpuna i nesigurna, matematika daje apsolutne
istine. Stanovit agnosticizam, a i umjeren karakter, opredijelio ga je
za vjersku toleranciju jer nitko ne posjeduje toliku mudrost da bi smio drugima
naređivati vrstu religije. I on je morao bježati u Holandiju od političke
netrpeljivosti, a njegova su razmišljanja tekla također prema razdvajanju
religije i znanosti.
Locke je otac britanskog empirizma koji će s · Humeom dostići najvišu
filozofsku visinu, ali on sam ne bi prihvatio krajnje izvode svoje škole da
vanjski svijet ne postoji ili da se ne može dokazati egzistencija objekata.
Važno je bilo njegovo razlikovanje primarnih i sekundarnih svojstava;
jedna pripadaju samim tijelima dok su druga, kao boje ili mirisi, uvjetovana
ljudskim odnosom prema stvarima. Osjete ili zamjećaj on naziva idejama
pa veli* da:
». • • ideje primarnih kvaliteta tijela su njima slične, i njihovi obrasci
postoje u tijelima«.
Primarne kvalitete su za Lockea prostorni i vremenski odnosi te oblici,
a Newton bi tome dodao i mase. Svakako, Newton je pristao uz mnoge
Lockeove izvode pa će potanko objašnjavati kako teorijsko zaključivanje
mora polaziti od pomnog skupljanja činjenica, kao što je to učinio u optič­
kim istraživanjima.
Filozofi i znanstvenici novog doba upustili su se u opasne spekulacije
o Božjoj apsolutnosti dirajući u najosjetljivije teološke dogme. Dok su u
srednjem vijeku nicali heretici iz skolastičkih kontradikcija ili češće iz suprotnosti
između priprostog naputka Biblije i bahatih crkvenih vlasti, od
16. stoljeća dalje istraživanje prirode biva onaj vrag koji će najjače buniti
* ». • • the ideas of primary qualities of bodies are resemblaces of them,
and their patterns do reaiJ.y exist in the bodies themselves«. John Locke, An
Essay concerning Human Understanding, London 1690.
38 
vjernike. Tomin kolega u Parizu, general franjevačkog reda Bonaventura
istaknuo je prije razliku između vjerske i svjetovne spoznaje: Ljudi će se
ubiti za koju vjersku istinu; ali tko bi se pametan dao mučiti ili čak pogubiti
za Pitagorin poučak!? Svetac-asket se prevario. Dolaskom novog vijeka biva
sve više takvih "luda" koji će ginuti za nova otkrića.
Nalet novih spoznaja o prirodi razdro je također crkvenu hijerarhiju.
Preobrazba općih nazora nije nikoga pismenoga mimoišla; tekla je olako
i često nezamijećeno kao što nadolazi plima. Razboriti prelati i teolozi uvi­
đali su potrebu prilagodbe novim strujama, koliko je to god bilo moguće
bez gubitka svojih položaja i religije. Dogmatici su međutim njušili Vraga
u humanističkom proljeću nakon duge petrificiranosti. Njima su i nešto
slobodoumniji kardinali ili prelati bili sumnjivi. Trzavice između liberala
i dogmatika u crkvenoj hijerarhiji dopunile su sukob nove znanosti s ortodoksnom
teologijom. Ako su liberali željeli sklad s novim strujama mišljenja,
zadrti redovnici ili svećenici huškat će pobožan svijet i inkviziciju na
pisce epohalnog obrata. Lomače su tu bile samo najgrozniji i najupečatljiviji
vid progona.
Pod tom represijom postaju čisto znanstvene spoznaje teškim moralnim
iskušenjima. Traženje ili obrana istine je prema Kantu prvi etički imperativ,
a to biva još više kad se suzbija silom. Borba protiv praznovjerja, predrasuda
ili nametanja autoriteta dizala je ljudsko dostojanstvo. Zacijelo, danas
ćemo samo slegnuti ramenima ako tko među nama usklikne: nema vje­
štica. No stojeći nekoć na trgu gdje se spaljivala kakva ožigosana vještica,
razumni čovjek morao je osjetiti najdublju moralnu mučninu. Spoznaje ili
zablude dobivaju etički naboj u stanovitim povijesnim okolnostima da poslije
budu izlizane u ravnodušju općeprihvaćenog. Fra Bonaventura je djelomično
u pravu da se danas nitko ne bi ubio zbog toga giba li se Zemlja
oko Sunca ili Sunce oko Zemlje. Pripomenuli smo djelomično jer je i teorija
relativnosti stavljala u Sovjetskom Savezu fizičare u slične moralne
dvojbe pošto je u bijesu staljinizma Einstein bio anatemiziran. Tamošnjim
filozofima, točnije ideolozima činio se svaki relativizam heretički pa se "duhovna
vlast" nije ustezala da Einsteinove pristaše protjera s katedara ili
čak otpravi u sibirske logore. Tvrdolinijaši u Staljinovu vrtu, kao što je diktator
nazivao svoj ograđeni prostor, u mnogome su bili slični rimskim dogmaticima.
A i postupci inkvizicije bili su imitirani, s istom fanatičnošću ili
političkom proračunanošću. Zacijelo, u svim takvim hijerarhijama bilo je
liberala koji su pokušali uvjeriti stožer da nove hipoteze neće ugroziti dogmu,
a znanstvenicima su savjetovali da ne pretendiraju na apsolutno.
To je bilo i stajalište isusovca kardinala Roberta Bellarmina, mudrog
zastupnika katoličkog dogmatizma, kad je godine 1616. pozvao Galileia
zbog njegova prianjanja uz heliocentrički sustav. Bellarmin je bio umjerene
naravi i nije želio uništiti znanstvenika koga je štovao. Njegovo se stanovi­
šte najbolje vidi u pismu* jednom drugom branitelju Kopernika:
»ćini mi se da biste vi, Vrloštovani, i signor Galileo postupili razborito
kad biste se zadovoljili govoriti hipotetski a ne apsolutno, kao što je po
mom uvjerenju uvijek govorio Copernicus. Reći da se na pretpostavci
* Preuzeto iz članka astronoma Vatikanskog opservatorija Juana Casanovasa,
Conflicts between faith and the new astronomy in the XVII century,
u Zborniku Science and Faith, Ljubljana, 1984.
39 
gibanja Zemlje a mirovanja Sunca bolje objašnjavaju sve nebeske pojave
negoli teorijom ekscentričnosti i epicikla (Ptolomeja), govoriti je :;
izvanredno dobrim smislom i bez ikakvog rizika. Takav način govora
je dovoljan matematičaru.«
Priznavajući da je jednako primjereno motrenjima postaviti Sunce ili Zemlju
kao nepomično središte, Bellarmin dalje kaže da, što se njega tiče, on
ima najveće sumnje, »a u slučaju dvojbe ne treba da napustimo interpretaciju
svetog teksta kakvu su nam dali crkveni očevi«. Iz tog se pisma razabire
da su umjereniji visoki svećenici bili protiv javne polemike ili osu­
đivanja nove znanosti, ali fanatici i zagriženi dogmatici su uspjeli denuncijacijama
ipak staviti Galileia pred inkviziciju. Zahvaljujući Bellarminu, taj
je prvi susret sa Svetim uredom svršio prilično sretno za Pizanca. Kardinal
ga je obavijestio o dekretu o zabrani Kopernikova učenja, ali se Galilei nije
poslije mogao sjetiti (na drugom suđenju) da mu je bilo naređeno da ne raspravlja
više o heliocentričnom sustavu*. Galilei je također imao zaštitnika
u liberalnom kardinalu Maffeju Barberiniju koji je poput Bellarmina želio
miran rast znanosti s teologijom. Ugledni i utjecajni kardinal preporučivao
je prirodoslovcima stanovište o dvjema istinama, o teološkoj i znanstvenoj,
koje leže u različitim provenijencijama i ne sukobljuju se.
»Razboritiji bi smjer bio u djelanju s tim stvarima da se čovjek ograniči
na razloge dane od Ptolomeja ili Kopernika i da ne upotrebi ništa
drugo doli fizikalne i matematičke argumente, kao što i teolozi smatraju
izlaganje svetih spisa svojom provincijom.«
Svakako, to daj crkvi crkveno a znanosti znanstveno bit će oprost od moralne
odgovornosti za mnoge istraživače koji će se sve više pridržavati na­
čela objektivizma, naime da u istraživanju svojstava i zakona svemira apstrahiraju
od svih subjektivnih i društvenih momenata. Kad je Maffeo Barberini
sjeo na Svetu stolicu, Galilei se ohrabrio da ponovo više-manje javno
zastupa Kopernikov heliocentrični sustav koji je nalazio sve širu resonanciju
među prije gluhim učilištima. A i nova motrenja neba s pomoću dalekozora
nadvladala su primitivan privid. Galilei nije bio čovjek koji bi se dao
gurp.uti u pozadinu tog epohalnog napretka. Hvalospjevi upućeni vladavini
Urbana VIII. činili su mu se dovoljan otkup za veću znanstvenu slobodu.
Međutim prirodoslovac nije poznavao dušu vladara koji rado glavama
intelektualaca pokrivaju političke spekulacije. Urban VIII. nije želio
dati ni zlato ni plaćenike za austrijske habsburgovce u tridesetogodišnjem
vjerskom ratu, ali će svoju ortodoksnost dokazivati velikim procesima.
Galilei nije slutio da Dominisova lomača gori i za njega. Još nešto je u spisateljskoj
groznici smetnuo s uma: najopasnije je ismijati vlastodršce kao
glupane. Herezu bi mu oprostili, ali smijeh nikada. Vučen novom spoznajom,
ali i ohološću, dovršit će 1632. svoje veliko djelo Dialogo sopra i due massimi
sistemi del mondo, tolemaico e copernicano i objaviti u Firenzi, gdje
je uživao potporu tamošnjeg dvora. U tom djelu raspravljaju Ptolomejevac
i Kopernikovac, a dijalog očito ide u prilog heliocentričnog sustava, iako
je pisac pokušao održati privid neutralnog trećeg.
* Brnan McMullin, Galileo, Man of Science, New York-London, 1967.
40 
Galilei se prevario kao i de Dominis u liberalizam Urbana VIII. Nakon
više denuncijacija i napada povela je u veljači 1633. inkvizicija protiv njega
postupak, a nakon više saslušanja bio je u ljeto iste godine osuđen zbog
heretičkog pisanja na doživotno zatočeništvo i zabranu objavljivanja svojih
bogohulnih spisa. U staroj gotičkoj crkvi Santa Maria Sopra Minerva fizičar
je pokleknuo pred strogim dominikancima, a samo mu je legenda pripisala
ponosni i prkosni usklik: Eppur si muove! (Ipak se giba.)
Izvještaj je komisije bio da se učenje o Suncu kao središtu svijeta protivi
Svetom pismu pa se zabranjuje kao heretička. A Galilei se kažnjava
zbog neposluha naredbi iz prve istrage 1616. Inkvizicija je u tom sporu stala
strogo na Augustinovo stajalište: suprotstavi li se tko svojim razborom autoritetu
svetih spisa, taj je to našao u sebi i samo zamišlja da postoji. Tradicionalna
katolička dogmatika zabacila je učenje o dvjema istinama, a Bar·
berinijev naputak mora se više shvatiti kao dva različita usmjerenja koja se
bar površno ne dodiruju, ali gdje je posljednja instancija crkvena dogma.
Kasnije su teolozi shvatili da su se suviše 'nisko' spustili htijući astronomske
spoznaje podvrći svetom pismu.
Ako je Dominisov proces izazvao tada veću pažnju (sam je papa nadzirao
istragu koju je vodio kardinal Scaglia), Galileiev je slučaj ostao mnogo
slavniji u povijesti. Na osudu mrtvom Dominisu nagrnula je svjetina iz
cijelog Rima, a u Crkvi Santa Maria sopra Minerva skupila se tad s inkvizicijom
sva rimska hijerarhija; naprotiv, Galileieva anatema obavljena je u tihom
molu. Kurija je slavila nad hrvatskim primasom svoju pobjedu, s Pi·
zancem se pak vodila izgubljena bitka. Znanstveni napredak bio je nemoguć
bez slobodnog mišljenja. Međutim, u oba procesa nije bilo samo na kušnji
načelo koegzistencije ili astronomska spoznaja već i ljudski ponos da se
odupre opresivnoj sili. Da je Galilei pokleknuo pred moćnom inkvizicijom,
pokazuje samo kako u njega nije bilo dovoljno moralne kičme da stoji uz
svoju istinu. Nažalost, takvih ljudskih slabosti puna je povijest znanosti sve
do danas.
Galileieva anatema pritiskivat će i cijelog života Ruđera Boškovića.
Isusovac, istinski religiozan za razliku od slavnog pizanca, htio je, koliko
to god bilo teško znanstveniku, ostati u skladu sa svojom crkvom i redom
koji su mu nakon Dubrovnika postali drugi dom. U njegovo je vrijeme još
uvijek bila hereza pristajanje uz Kopernika. Zacijelo pobožni anglikanac
Newton nije imao takve muke, i njegova je dinamika pribavila konačnu
pobjedu heliocentričnom sustavu. Pristavši uz Newtonovu mehaniku, Ruđer
će u relativnosti gibanja nalaziti kakvo-takvo pomirenje s crkvenom dogmom
o Zemlji kao nepomičnom središtu svijeta. Pri tom on razlikuje Newtonov
apsolutni prostor i empirički zvjezdani prostor (kakav opažamo i
mjerimo u udaljenostima tijela). Zamislimo da se taj zvjezdani prostor
giba upravo suprotno od gibanja Zemlje prema heliocentričnom sustavu.
Tad bi Zemlja zaista mirovala u apsolutnom prostoru, ali bi opažana ili fizički
mjerena gibanja bilo elegantnije prikazivati heliocentričnim sustavom.
Bošković piše u raspravi De cometis, 1746:
»Jer Zemlja će, doduše, mirovati apsolutnim i relativnim mirovanjem
s obzirom na nepomični prostor, a gibat će se samo relativnim i prividnim
gibanjem s obzirom na taj pomični prostor.«
41 
Ipak on zaključuje da je takva mogućnost da bi Zemlja mirovala bila beskonačno
nevjerojatna, no budući da je Bog svemoguć, mogao je i to napraviti.
Napokon je Vatikan godine 1757. skinuo zabranu s Kopernikova učenja,
i savjest prirodoslovca-vjernika mogla je počinuti nakon jednog od najžešćih
sukoba u povijesti ljudskog duha.
Treba na kraju spomenuti da nije samo katolička crkva bila protiv heliocentričnog
sustava. Protestantski vođe Luther i Melanchton također su
prokleli mrtvog Kopernika, nimalo tolerantniji od rimskih suparnika. Bojeći
se luterana-dogmatika, oprezni Andreas Osiander je istakao u predgovoru
Kopernikovoj knjizi da se tu iznosi samo jedna hipoteza koja nam lijepo
prikazuje gibanje planeta, dok uistinu Zemlja miruje u središtu svemira.
Sam umirući Kopernik nije više mogao protiv toga prosvjedovati. Srećom
će Isaac Newton imati u Engleskoj pogodniju klimu, što i nije sporedan
razlog da će se znanost u Velikoj Britaniji naglo razviti. Ipak to nije bilo
samo usrdnije prianjanje u načelo trpeljivosti nego također i veći nehaj za
važnost pisane riječi. Treba se samo sjetiti da Thomas More nije bio pogubljen
zbog Utopije već zbog protivljenja još jednoj ženidbi raskalašenog
Henrika VIII (zacijelo i njegovu ustoličenju za anglikanskog papu). Pragmatični
britanski duh suzdržavao se od fanatičnosti, ako je i tu bilo posrtaja u
žestoke progone katolika vjernih Rimu.
42 
ISAAC NEWTON
Na početku profesure u Rimskom kolegiju izjavio je Bošković kako želi
temeljito proučiti Newtona, ali mu to nije dopuštalo vrijeme a ni pružao
studij. Pošto je objavio više matematičkih i astronomskih radova, on piše
godine 1748. u raspravi O djeljivosti tvari i počelima tijela:
»Bude li se činilo da sam uistinu postigao napredak u istral.ivanju prirode,
izjavljujem da to u glavnom dugujem Newtonu čije sam tragove
slijedio u najvećoj mjeri, a skrenuo sam nešto od njegova puta da UZ·
mognem dalje napredovati.«
Dakle, do tada je već Ruđer temeljito .proučio Newtonovo djelo, koje zove
besmrtnim, a to su bile prije svega dvije knjige Philosophiae Naturalis
Principia Mathematica, objavljena prvog puta u Londonu godine 1687, i
Opticks, također u Londonu godine 1704. Dok prva knjiga gradi mehaniku
aksiomatski uzorom na Euklidovu geometriju, druga je više eksperimenta!·
na i bavi se ne samo svjetlošću nego i strukturom materije. Odatle nije Bo­
šković samo stekao znanje nove fizike već je i upoznao Newtonova načela
u istraživanju prirode. Poput empirika Newton stavlja indukciju u prvi
plan pri otkrivanju prirodnih zakona; najprije treba da se skupe činjenice,
a mnoštvo takvih posebnih slučajeva dalje se poopćuje u prirodni zakon
koji vrijedi uvijek i za sve pojave. Takva empirička uputa izdvajala je isusovca
Ruđera iz skolastičkih spekulacija koje se nisu osvrtale na iskustvo,
već su bile hibrid mistike i racionalizma.
O tome kako je Newton došao na ideju da su padanje tijela ili težina
i gibanje planeta oko Sunca uzrokovana istom silom, očuvana je legenda
o jabuci koju i Voltaire prepričava:
•Jednog dana godine 1666. otišao je Newton na ladanje, i, gledajući
pad jabuke, kao što mi je rekla njegova nećakinja, duboko se zamislio
o uzroku koji svaki objekt tjera uzduž pravca kroz središte Zemlje.«
Malo se koji književnik tako zanio fizikom kao Voltaire, a to je danas
još rjeđe kad se već toliko jada nad rascjepom dviju kultura, no možda bi
bilo primjerenije zgroziti se od plime modernog barbarstva u vidu sofističke
43 
tehnike, tržišne reklame ili militantne ideologije. Ako duhoviti dramski pisac
i oštar polemičar i nije posve shvatio Newtona, njegova priča o jabuci
nadživjela je klasičnu mehaniku i poslužit će također kao ilustracija Riemannova
zakrivljenog prostora s dvije dimenzije. Crvi koji se gibaju na površini
jabuke u najkraćim spojnicama pronašli bi geometriju različitu od euklidske
i konačne površine.
Zanimljivo je da je iste godine 1666, o kojoj Voltaire govori, Robert
Hooke poslao raspravu Kraljevskom društvu u Londonu gdje svijanje planetnih
staza objašnjava Sunčevom privlačnom silom. Kako nije bio matematičkih
sposobnosti, teško je povjerovati da je on također pronašao ovisnost
gravitacije o udaljenosti. No spor je zametnuo s Newtonom zbog
prioriteta. I jedan i drugi nisu poistovjetili tromu i tešku masu. To će tek
biti ishodište Einsteinove teorije gravitacije. Doduše, Newton je formulirao
da je privlačenje proporcionalno masama, ali mu je određenje mase kao
količine tvari priječilo zamašniji zaključak.
Albert Einstein je dočarao jednostavnu situaciju u liftu koji slobodno
pada: ćovjek i svi predmeti u liftu izgubili bi tad težinu, dakle ubrzanjem
prema dolje poništena je sila gravitacije. Stoga on umjesto privlačne sile
uvodi Riemannov zakrivljeni prostor gdje zakrivljenost ovisi o raspodjeli
masa u svemiru. Planet se tad oko Sunca giba u geodetskoj liniji. No takve
predodžbe bivaju bliske tek razvojem fizike polja.
O postanku Newtonove mehanike bilo je različitih tumačenja. Budući
da je on sam jako uvažavao indukciju, mnogi su, pa i Maxwell, ukazivali na
empirički korijen. To je jednostrano. Sama izgradnja njegova mehaničkog
sustava sugerira više deduktivan postupak, premda je i tu dedukcija, izvo­
đenje iz apriornih istina, nedovoljna da objasni svu punoću. Međutim Newtonov
dnevnik, nedavno pronađen u Cambridgeu gdje je on učiteljevao, najbolje
nam pokazuje put Newtonova otkrića. Putokaz su mu bili Keplerovi
zakoni o gibanju planeta oko Sunca. A ti zakoni pronađeni su jednako astronomskim
motrenjem kao i teorijskim zaključivanjem i proračunom.
Johannes Kepler (1571-1630) isprva asistent Tychoa Brahea na kajzerovu
dvoru u Pragu, a zatim. glavni astrolog Rudolfa II, pomnim je motrenjem
Marsove putanje zaključio da se planet ne giba u kružnici, kao što je
smatrao Nikola Kopernik priključivši se na astronomsku tradiciju. Hipoteza
epicikla također nije spasavala; niti dvostruke vrtnje. U ono vrijeme
već su se matematičari bavili čunjosječicama, a kružnica je među njima samo
specijalni slučaj . Kepleru je sinulo kad je za stazu Marsa uzeo elipsu.
Podudaranje s motrenjima bilo je potpuno, a taj svoj nalaz odmah je poopćio
na cijeli Sunčev sustav. Njegova prva dva zakona, objavljena u djelu Astronomia
nova, 1609. u Pragu, kažu da se planet giba u elipsi, i to tako da spoJnica
između Sunca u jednom žarištu i planeta prevaljuje u istim vremenima
jednake površine. Deset godina kasnije objavio je u djelu Harmonices mundi
i svoj treći zakon da je kubus velike poluosi elipse razmjeran s kvadratom
vremena ophodnje.
Kao što Newton navodi u spomenutom dnevniku, on je iz tih Keplerovih
zakona proračunao kolika je akceleracija planeta u svakoj točki staze. Ubrzanje
je usmjereno prema Suncu, a obrnuto je proporcionalno kvadratu
udaljenosti planeta od Sunca. Genijalna mu je sad bila ideja da između
Sunca i planeta mora postojati privlačna sila koja je razmjerna s l/rt. Time
44 
je bila otkrivena ne samo gravitacija, nego i univerzalna jednadžba, naime
da je sila jednaka umnošku mase i ubrzanja.
Kao i Keplerova tako i Newtonovo otkriće ne može se jednostrano svesti
na indukciju ili dedukciju. Keplerov je duh bio jako uronjen u mistiku.
Tražio je harmoniju svijeta u razmjerima udaljenosti pet tada poznatih planeta
od Sunca, slično kao što je Pitagora polazio od sklada tonova da bi
broj postavio kao bit svijeta. Poput drugih astrologa Kepler je vjerovao da
horoskop ukazuje na buduće događaje pa je tako gatao i hercogu Wallensteinu,
jednom od najglasovitijih i najokrutnijih vojskovođa katoličke lige
u tridesetogodišnjem vjerskom ratu, koji je podvrgavao Bohemiju habsbur·
govcima. Na sreću Kepler je pobjegao iz Praga prije no što bi bio utamni­
čen i jamačno pogubljen zbog hereze. Slično je i Newton bio sklon mistici što
pokazuje i njegovo bavljene alkemijom. On će se također predati studiju
teologije, a čini se da je pod starost smatrao taj rad važnijim od· fizike.
Neosporno je da mu je upravo takva duševna dispozicija pomogla da uvede
silu u svoj sistem kad su to Galileievi i Descartesovi sljedbenici odbacivali
kao praznovjerje. Ako je religija često kočila znanstveno istraživanje, katkad
je bila poticajna, kao u Newtonovu djelu.
Galileievi zakoni slobodnog . pada, princip inercije, Keplerovi zakoni,
Huygensov izvod akceleracije pri vrtnji i centripetalne sile - sve su to bili
vrhunci mehanike još nepovezani i često razroki. Tek je Newtonovu geniju
uspjelo da sve to ujedini u koherentni sistem. Pad tijela i gibanje planeta
oko Sunca uzrokovani su istom silom. Otkrivač može to sad lijepo ilustrirati:
Neka top s vrha planine izbacuje tane sve većom i većom brzinom. Najprije
ćemo vidjeti poznatu balističku putanju koja će biti sve duža i duža. Pri
stanovitoj velikoj brzini kružit će tane oko Zemlje. Povećava li se još više
brzina, tane će odletjeti . u svemir hiperbolički. Zacijelo upečatljiviji od tog
zamišljenog pokusa bili su Newtonovi izvodi staza planeta ili drugih tijela
oko Sunca iz jednadžbe gibanja. Bilo je pravo čudo kako su stvarna gibanja
i proricanja izlazila iz jednostavne jednadžbe. Bio je to trijumf matematike,
sjedinjene s fizikom, koji je Newtonu pribavio skoru pobjedu.
Proricanje budućih pojava ili pripremanih učinaka postaje otada bitnom
značajkom prirodne znanosti, ili znanosti uopće u engleskoj terminologiji.
Proricanje se osniva na stanovitim zakonima, a može biti apodiktička ukoliko
su ti zakoni strogi i potpuno određuju uzeti krug pojava. Zacijelo spo·
znaja zakona omogućila je odmah da se objašnjavaju različiti učinci pa se
objašnjavanje u mnogome podudara sa znanstvenim proroštvima. Budući
da je za egzaktnu znanost bitna spoznaja zakona u njihovoj matematičkoj
formulaciji i eksperiment, znanost o prirodi biva sve različitija od 'duhovnih'
ili 'društvenih' znanosti gdje jedno i drugo izostaje.
Prvi Newtonov aksiom izražava strogo princip inercije da se tijelo izvan
djelovanja sila giba s konstantnom brzinom u pravcu. Bošković će poslije
više puta upozoriti kako je to čisto idealno načelo koje se ne može verificirati
eksperimentima, jer svuda djeluju neke sile. Ipak takvi kontrafaktualni
stavci imaju veliku uvjerljivost kad se shvate kao asimptote pri eliminiranju
određenih učinaka. Doduše Ruđer ima pravo tvrdeći da nikad ne znamo sva
moguća djelovanja, ali sama asimptota ili idealizacija biva pojačana cijelim
sustavom.
45 
Prema Newtonovu drugom aksiomu promjena gibanja uzrokovana je
silom, tako da je umnožak mase i akceleracije jednak djelujućoj sili. ćesti
je također bio prigovor da prvi aksiom izlazi iz drugog (Sila = masa X akceleracija);
ako sila iščezava nestaje s njom i ubrzanje. Treba imati na umu
da nam prvi aksiom uopće određuje prostorno-vremenski koordinatni sistem
ili metriku, a to je Euklidov prostor u kojem ćemo promatrati gibanje.
Kad Newton govori o pravcu, ima pred očima Euklidovu geometriju; kad
govori o jednolikoj brzini, ima već predodžbe apsolutnog prostora i vremena
u kojem jedino vrijede njegovi zakoni gibanja. Koliko je to apstraktno, toliko
je osnovano na tadašnjim činjenicama. Ponajprije djelovanje Sunca na
planet nije kasnilo, bilo je dakle momentano, a to je olakšalo uvođenje jednog,
apsolutnog vremena za cijeli svemir.
Philosophiae naturalis principia mathematica sadrže uz načelo tromosti
i zakona gibanja također treći princip da je akcija jednaka reakciji no protivnog
smjera, čime se utvrđuje da sila uvijek djeluje između dva tijela.
Sila na jedno tijelo biva tim trećim zakonom samo jedna strana uzajamnog
djelovanja. Kad to djelovanje ne bi bilo suprotnog smjera, dva bi se tijela
mogla ubrzavati u istom smjeru, i dobivali bismo beskrajan porast brzina,
što je nemoguće. Treći princip izražava da ukupna veličina gibanja mora
biti konstantna, gdje se pod veličinom gibanja ili impulsom razumijeva
umnožak mase i brzine, i to kao pozitivna ili negativna veličina, već prema
početnom smjeru.
Uvodeći impuls, Newton je uopće izrekao zakon gibanja, naime da je
mala promjena impulsa podijeljena s malim vremenom jednaka sili, gdje
to prelazi u limes kvocijenta beskrajno malog prirasta impulsa i vremena.
Oštro određivanje temeljnih geometrijskih i fi7ičkih veličina vodilo je uop­
će Newtona do infinitezimalnog računa koji je malo kasnije otkrio i Leibniz,
tako da je oko toga nastao spor prioriteta, premda otkriće infinitezimalne
matematike seže sve do starih Grka, osobito Arhimeda. Međutim, Philosophiae
naturalis principia mathematica izvode se ipak najviše geometrijskom
metodom, ali tek Leibniz stvara onu simboliku za diferencijalni i integralni
račun koji će se pokazati tako moćnim u razvoju znanosti. Fasciniran
Newtonovim djelom, a ne naučivši novu matematiku u Rimskom kolegiju,
Ruđer Bošković se također uglavnom služio geometrijskim načinom dokazivanja.

Descartesova fizika poznaje samo protežnu i neproničnu materiju. No
što je sila? Jamačno nije nešto tvamo. Nego što je? Podrijetlo je vuklo na
stare animizme. Sljedbenici Galileia i Descartesa zabacili su sile kao okultne
kvalitete, i stoga ih se objava Newtonove knjige dojmila kao obnova mistike.
Pročitavši Matematička načela prirodne filozofije, Leibniz je začuđeno pisao
Huygensu:
»Ne razumijem kako on shvaća težinu ili privlačenje. Cini se da je ona
prema njegovu nazoru neka netjelesna i neobjašnjiva moć.«
A na to pismo će mu Christiaan Huygens jednako kritički odgovoriti:
46
»Sto se tiče uzroka što ga gospodin Newton daje za plimu i oseku, zadovoljava
me isto tako malo kao i sve druge njegove teorije, osnovane
na principu privlačenja, koji mi se čini besmislen.« 
Ta Huygensova odbojnost začuđuje tim više što je on sam u knjizi Horologium
Oscilatorum 1673. iznio teoreme o centrifugalnoj sili i akceleraciji
pri vrtnji, što je i Newton pre'uzeo. Neko djelovanje na daljinu činilo se apsurdno,
a sam Newton nije pobliže objašnjavao svoju gravitaciju ogradivši
se slavnom izrekom Hypotheses non fingo (ne pravim hipoteze) - načelo kojeg
se ni on ni bilo koji drugi fizičar nije mogao pridržavati. Svakako on nije
više bio sklon da gravitaciju svodi na vrtloge etera, kao što je to pokušavao
Huygens. Tvorac valne teorije* ostao je neprijateljski raspoložen prema teoriji
koja izostavlja njegov glavni medij . Prema Huygensu fini fluid, eter, prodire
kroz svu tvar i gura tijela da padaju ili planete da se gibaju u elipsama.
Godine 1689. sreli su se Newton i Huygens u Londonu; i paradoksno i vrijedno
anegdote u Kraljevskom društvu objašnjavao je Huygens gravitaciju a
Newton svjetlost. Descartesova i Huygensova slika eternih vrtloga ostala je
uzorom za kasnija mehanička objašnjenja gravitacije.
Kako je i dva stoljeća kasnije bila gravitacija sporna, vidi se i iz spisa
Gottfrieda Neumanna Untersuchungen ilber das Newtonsche Prinzip der
Fernwirkung, 1896:
»To bi bilo kao da dva čovjeka stoje na dvjema santama i jedan drugome
dovikuje: dođi amo!, i sante se zaista primiču.«
Ta kritička usporedba podsjeća na antičko shvaćanje magnetizma kako komadići
željeza posjeduju 'dušu'; jer se jedino antropomorfno moglo objasniti
da jedan predmet može djelovati na drugi, udaljen predmet. Sile su
od početka bile skopčane s mističnim predodžbama, i trebalo je Newtonove
genijalnosti da se tom tako spornom i konfuznom pojmu prida egzaktan
smisao.
Značajno je da Newton i inerciju ili ustrajnost tijela izražava silom
koju zove vis insita (urođena, inherentna sila). Budući da je takvo poimanje
vrlo važno za razumijevanje Boškovićeve teorije, valja citirati Newtonow
definiciju:
»Materiae vis insita es potentia resistendi, qua corpus unumquodque,
quantum in se est, perseverat in statu suo vel quiescendi vel movendi uniformiter
in directum.«**
Zacijelo, ovakvo uvođenje inherentne sile se nadovezuje na Galileia i Descartesa
koji su riječ sile rabili u smislu veličine gibanja ili još mutnije. No nije
samo to, kao što će Bošković genijalno naslutiti. To je također moglo potaći
pomisao da je i inercija ili ustrajnost u biti uzrokovana silom shvaćenom
kao polje.
Za razliku prema vis insita Newtonov drugi aksiom ili zakon gibanja
sadrži vis impressa što on ovako definira:
»Vis impressa est actio in corpus exercita, ad mutandum ejus statum
vel quiescendi vel movendi uniformiter in directum.«
* Huygens, Traite de la lumiere, pisan 1678, a objavljen 1690.
** »Urođena sila materije je moć kojom svako tijelo ustraje da bude u sadamjem
stanju, da li miruje ili se jednoliko giba u pravcu.«
47 
Dakle ta sila ili 'prava' sila djeluje na tijelo tako da mu mijenja stanje gibanja.
Kao u shvaćanju gravitacije tako logično i u poimanju sile Newton se
kolebao bi li silu shvatio samo kao umnožak mase i akceleracije ili bi se tu
krio uzrok promjene gibanja koji se još dublje mora istražiti. Prvom će se
shvaćanju prikloniti Newtonovi sljedbenici više pozitivistički usmjereni, a
drugo će dalje razvijati Ruđer nadovezavši se više na aristotelsku tradiciju.
Boškovićev najveći protivnik pozitivist d' Alembert potpuno se okreće od
traženja uzroka gibanja, koji su za nj nespoznatljivi, pa piše u Traite de
dynamique, 1743:
... dosljedno tom razmišljanju ja odvraćam pogled od uzroka gibanja
da bih jedino razmatrao gibanja koja oni proizvode.«
Jedan od preteča francuske revolucije, Fran�is Marie Arouet de Voltaire
(1694-1778) jako je doprinio širenju nove mehanike u Francuskoj
gdje će se ubrzo pojaviti plejada newtonovaca. On sam bio je zarana više
sklon književnosti i kazalištu, ali ga je svađa s jednim moćnikom prisilila da
emigrira u Englesku koja će mu postati uzor u znanosti, filozofiji i društvenom
uređenju. Nazočan veličanstvenom Newtonovu sprovodu, Voltaire se
žali kako malo njegovi Francuzi štuju znanost u usporedbi s Britancima;
i kad se napokon vrati u Pariz, bit će mu jedna od glavnih misija da promiče
novu mehaniku i vjersku tolerantnost. Prema njegovu sudu upravo je
tolerantnost omogućila nagli procvat znanosti i filozofije u Velikoj Britaniji.
Te svoje nazore objavio je 1734. u Lettres philosophique koja su pisma najviše
poticala slobodoumlje u Francuskoj i cijeloj .zapadnoj Europi, ali mu
pribavila i uhidbeni nalog. Pobjegavši u dvorac markize Gabrielle Emilie du
ChAtelet, otpočeo je s tom inteligentnom i šarmantnom ženom prijateljstvo
koje će tek prekinuti njezina smrt (ako se ne osvrnemo na kratke preljube
s njegove i njezine strane). Mme du Chatelet imala je u dvorcu svoj laboratorij
, a na Voltaireov nagovor naučila je engleski i usavršila latinski kako bi
prevela na francuski Newtonovo djelo. Sam on objavio je u to vrijeme
:ezements de la philosophie de Newton, knjigu najvažniju po tome što će
pobuditi zanimanje za čitanje originalnog djela.
Mladi Voltaire ponio je iz Londona uz Newtonovu mehaniku i Shakespeareovu
dramu, dotad nepoznatu u Francuskoj. Sam je pisao tragedije
po uzoru na Shakespearea koga će kasnije nazvati "pijanim divljakom",
premda mu nije odricao genijalnost ali mu je ipak na kraju pretpostavljao
klasike Racinea i Comeillea. Iako se njegove drame, a i različiti filozofski spisi
nisu održali, njegov ironični i kritički duh očarao je suvremenike, a njegova
krilatica slobode i jednakosti nadahnut će buntovno doba.
Ortodoksni katolici bili su ne samo zbunjeni Newtonovim prevratom već
također i time što su njegovu mehaniku širili reformatori ili protivnici papinske
crkve. Kakve su tu dvojbe nastajale u pobožnim dušama, očituje se iz
predgovora dvojice franjevaca isposničke sekte minima njihovu divot-izdanju
Newtonovih Principia:
48
»Newton uzima u ovoj trećoj knjizi hipotezu Zemlje u gibanju. Autorove
teoreme nismo mogli protumačiti drukčije negoli prihvaćanjem iste
hipoteze. Zbog toga smo bili prisiljeni da stavimo tudu obrazinu. Uo-
staZom, ispovijedamo da poštujemo odluke donesene od vrhovnih pon·
tifeksa protiv gibanja Zemlje.«
Takva se izjava na kraju može shvatiti čisto formalno, kao ograda od mogućeg
progona. Oba su ugledna redovnika bila Ruđerovi prijatelji, i svi su
bili mučeni istim dvolomima. Bošković se dugo kolebao da pristane uz Newtonovu
mehaniku. Pretpostavljeni su ga dapače opomenuli kad je u svojoj
raspravi upotrijebio 'grešnu hipotezu' da se Zemlja giba. Poslušni će isusovac
u novoj disertaciji pokušati pomiriti dogmu o mirnoj Zemlji s novim
rezultatima koji su izlazili iz utemeljenijeg shvaćanja gibanja Zemlje, a to će
ga primicati nazoru o relativnosti gibanja.
Spor između sljedbenika Descartesa i Newtona nije još bio u to vrijeme
odlučen. Tako je Pariška akademija nagradila godine 1730. Johanna Bernoullia
za spis o eternim vrtlozima koji bi vukli planete oko Sunca. Ta nagrada iza.
zvala je srdžbu newtonovaca. Sam Bošković o tome distancirano primjećuje:
»Cudno je kako su najveći ljudi tako žestoko boj bili i kako dugo kao
da se radi o vjeri i ognjištu, jedni nastojeći da podupru Cartesiusa, a
drugi da opravdaju geometrijsku strogost Newtonovu.«
No nakon nekoliko godina, pošto je pomnije proučio Newtonova Principia,
on zaključuje u disertaciji De cometis, objavljenoj u Rimu 1746:
»da se čini već sasvim sigurno da je uzrok ovih gibanja (kometa) opća
gravitacija koju je otkrio Newton«.
I tako će Ruđer Bošković s vremenom posve prigrliti Newtona slaveći ga
u stihovima kao engleskog velikana i slavu cijelog ljudskog roda koji je
podigao gorostasnu zgradu nebeske mehanike. »Stabit utique, dum Litteraria
Respublica steterit, & viguerit Geometria.« (Stajat će zacijelo dok bude
stajala Znanstvena republika i bila na snazi Matematika.) Ruđer obično pod
geometrijom razumijeva cijelu matematiku u današnjem smislu.
Kad on tu priziva "Znanstvenu republiku", tada tu odzvanja stara
humanistička tradicija. Bavljenje znanostima i umjetnostima uzgajilo je
internacionalnu zajednicu koja je stajala iznad svih državnih granica i
političkih podjela, bar u svojim univerzalnim stvaralaštvima. Ta znanstvena
republika bit će mu ideal prema kojem bi se svijet trebao razvijati. Bošković
će biti potišten, kao i drugi intelektualci do danas, niskom pameti i barbarstvom
većine onih koji upravljaju narodima.
Ipak nije bio toliko naivan da bi ispustio iz vida realne političke snage
i promjene. Kao i rane hrvatske humaniste, osobito oba Ivana Viteza, njega
je također zaokupila sudbina Poljske. Kršćanska je Europa brzo zaboravila
da je Jan Sobieski godine 1683. porazio Turke kod Beča i zauvijek zaustavio
njihovo prodiranje u središnju Europu. Nakon njegove smrti, pošto je
samovoljna i grabežljiva šljahta razrovala državu, Austrija je nametnula
Nijemca na poljsko prijestolje, koga će uz pomoć Sveđana smijeniti Stanislav
Leszczynski da sam bude opet protjeran. Dirnut nesrećom tog poljskog
kralja, Bošković mu je posvetio dugačku pjesmu gdje opisuje njegovu mladost,
ratna zbivanja i napokon njegovo utočište u Nancyu. Hvalospjev je
4 Ruđer Boškovi� 49 
bio iduće godine 1754. preveden s latinskog na francuski i jako se svidio
tamošnjem čitateljstvu i francuskom dvoru, što neće biti nevažno za Boškovićevu
karijeru. Francuska kraljica bila je kći Stanislava Leszczynskog i
pomagat će Ruđeru u Parizu. Kralj Stanislav se neće vratiti u Krakov. Proaustrijska
i proruska stranka spriječile su francuskom štićeniku povratak na
prijestolje.
Galilei se nije mnogo zanimao za korpuskularnu teoriju materije, a atomistika
je bila na lošem glasu kroz cijeli srednji vijek. Materijalizam Leukipa i
Demokrita ogorčavao je crkvene oce, tako i biskup Euzebije na prijelazu
trećeg stoljeća u četvrto žestoko osuđuje Epikurovo učenje o atomima:
»Kako mogu pravilna gibanja i staze proizaći iz nepravilnih pokreta?
Kako se može harmonično kolo svemirskih tijela sastaviti iz neumjetničkih
i neharmoničnih instrumenata? Tko raspoređuje atome u klase
da odgovaraju svojim zadaćama, da je ovdje nastalo Sunce, ondje
Mjesec, ili tko ih je vodio i bio njihov vođa? Zaista, divna slobodna
država koju čini samouprava ovih atoma! Zar ne vide ovi kratkovidi ljudi,
koji pristaju uz taj nauk, da je pravilnost astronomskih pojava, izmjena
dana i noći, ljeta i zime, ukratko cijeli red prirode neobjašnjiv atomima?
... Koliko je atoma pustio isteći Epikurov otac kad je proizveo
Epikura, i kako su se oni u tamo u majčinu krilu spajali, oblikovali,
gibali, umnažati? Ali atomi, kad se skupe, ne mogu dati oblik zemljanu
kipu niti isklesati kamenu figuru niti saliti zlatan ili srebrn kip bogova;
nego su te vještine izumjeli ljudi. A kako bi od stvari, čije se slike i
crteži ne mogu načiniti bez razuma, sami od sebe nastali pravi originali?
Odakle filozofu duša, razbor i um? Zar ih je možda dobio od atoma
koji nemaju n.i duše ni pameti ni uma? . . . Ali, ako oni bijednici i ne
žele, ipak je, kao što pravedni vjeruju, veliki Bog koji ih je stvorio i
vodi ih svojim riječima.«
Taj crkveni historičar, koji je čistio kršćanstvo od natruha helenizma, obara
materijalizam s argumentima koji će se do danas čuti, iako u apstraktnijem
ruhu. Dok se Demokrit više približavao nazoru da se atomi gibaju po stanovitim
zakonima, Epikur je prvi u atomistiku uveo statističko promatranje.
Sami se atomi gibaju nasumce, ali njihovo veliko mnoštvo proizvodi pravilne
'pojave. I Demokrit i Epikur zamišljali su atome kao male grudice tvari,
ponajčešće u geometrijskim likovima. Protiv takve predodžbe pisao je u isto
vrijeme kad i Euzebije i učitelj retorike Laktancije Firmijan, nazvan "Kršćanski
Ciceron". Ako su atomi okrugli, tad se nikako ne mogu uzajamno držati
da izgrade tijela; upravo kao kad bi tko htio načiniti grudu od prosa, glatkoća
zrnaca ne bi dopustila da se skupe u jednu masu. Naprotiv, ako su atomi
hrapavi pa imaju uglove i klince da se mogu privjesiti jedni o druge, tad bi se
dali dijeliti, protivno tvrdnji atomista; jer uglovi i klinci vire napolje te se
mogu odrezati.
Augustin je također potpuno odbacio atomistiku pa dapače žali što se
ikad rodio Demokrit i žali još više što su ga stari Grci smatrali velikim.
Njegov je autoritet pridonio da se atomistika smatrala grešnom naukom
sve do Newtona, koji će joj pribaviti dignitet. Ipak najveći stari fizičar uz
Arhimeda, također izumitelj mnogih sprava i igračaka, Heron iz Aleksandrije
nije pobuđivao toliko neprijateljstvo kao atomisti materijalističkog smjera.
so 
Njegova knjiga Pneumatics, napisana oko 200. godine pr. Kr. održavala je
manje o pritiscima para ili plinova, a otpočela je hipotezom da je materija
sastavljena od čestica koje su razdvojene praznim prostorom. Time je objaš­
njavao zašto se plinovi mogu stisnuti na sve manji volumen, a pri tom
povećavaju tlak, što će tek Robert Boyle sredinom 17. stoljeća izraziti matematičkom
formulom. Boyle je razvio eksperiment i kemijske nazore o materiji
koji će jako utjecati i na Newtona. Također je prvi jasno definirao
elemente kao supstancije koje se ne mogu razlagati na druge supstancije,
dok su svi kemijski spojevi sastavljeni od elemenata.
Zašto će eksperiment toliko značiti Newtonu i svim drugim fizičarima?
Ponajprije mjerenja se osnivaju na spravama koje su sami napravili, a,
razum
kao što je povjesničar i suvremenik Giambattista Vico tada rekao, čovjek
ije najbolje ono što je sam napravio. Eksperiment uspostavlja čistije
i jednostavnije odnose od onih koji vladaju u prirodi pa se tako i može
dokučiti prirodni zakon. Zacijelo, tu postoji povijesni razvoj i povratna
sprega jer se točni mjerni instrumenti konstruiraju na osnovi spoznatih
zakona. Svako mjerenje uključuje dakle jednako i teorijsku i empiričku
komponentu, i pojmovnu pripremu i otčitavanje podatka. I ono što se mjeri,
masa, sila ili akceleracija, fizička je veličina utemeljena na zakonu i opažanju.
Kao što će Albert Einstein pripomeniti Werneru Heisenbergu prigodom
jedne šetnje, tek teorija odlučuje što će se mjeriti. Newtonovi zakoni povezuju
·silu, masu i akceleraciju, ali ujedno i definiraju te fizičke veličine koje
se nipošto ne mogu svesti na čista opažanja (ili osjete u pozitivističkoj interpretaciji).
Stoga je indukcija jednako jednostrana kao i dedukcija.
Da se držao čistog iskustva, kao što su zahtijevali britanski empiristi,
Newton ne bi toliko pažnje posvetio atomskoj hipotezi. Uostalom, taj zamišljaj
nedjeljivih i neproničnih čestica nastao je u grčkoj filozofiji vrlo
spekulativno. Nakon što su Jonjani uvodili jedno počelo (vodu, zrak ili
apstraktan bitak), Empedoklo je ustvrdio da se mora uzeti više takvih počela
da bi se objasnila sva raznolikost prirode. Kad se i hipoteza o 4 elementa
činila nedovoljna, Leukip i Demokrit su zamišljali beskrajno mnoštvo počela
koja grade svijet. Tu se postavljao također temeljni problem može li se tvar
beskonačno dijeliti ili tome ima kraj. Pojam kontinuiteta i diskontinuiteta
različito su razvili grčki matematičari i filozofi. Otac stoičke škole Zenon
oko 300. godina pr. Kr. ostavio je svojim slavnim paradoksima filozofiji probleme
za sva vremena, što će zaokupljati i Ruđera Boškovića. Očito, materija
se proteže u prostoru; a kako možemo uzastopnom diobom materije dospjeti
do nečega neprotežnoga - atoma? No, ako su atomi protežni, tad bi se morali
dati raspoloviti, i tako dalje. Slijedeći svojeg uzora Newtona, Ruđer je prihvatio
atomističku hipotezu. Ali, dok Newton smatra atome poput Demokrita
malim grudicama tvari, Boškoviću se takva predodžba čini proturječna, kao
što će opširno razglabati u svojoj Teoriji filozofije o prirodi 1758. Jamačno
su na nj izvršile velik utjecaj stare polemike je li materija beskonačno djeljiva
ili nije, može li se od protežnoga diobom doći do neprotežnih djelića,
kako stoji s neproničnošću materije, postoji li vacuum. No još je nešto bilo
odlučno za njegovo odstupanje od Newtona. Vidio je kako je atomistika
bila smatrana griješnom naukom kroz cijeli srednji vijek. Najveći obnovitelj
stare atomistike Pierre Gassendi (1592-1655) također je to povezao s materijalističkom
filozofijom Demokrita i Epikura, zacijelo vrlo oprezno s obzirom
51 
na okolnost da je još u njegovo doba crkveni koncil ponovio anatemu poganskog
nauka. Međutim, francuski materijalisti i preteče francuske revolucije
nisu se nimalo sustezali da ujedine materijalizam i atomistiku u revolucionarnu
ideologiju. Kad Je i Ruđer pristao uz atomsku hipotezu, sve ga
je poticalo na to, od školovanja u jezuitskim zavodima do filozofskih paradoksa,
da skine s atomistike materijalistički pečat. A što je materijalistima bilo
primamo? Grudica tvari. Dakle, proč s njom! Ako su to dosadašnji povjesni­
čari· previdjeli ili prešutjeli, ideološki ili vjerski momenti odigrali su veliku
ulogu pri Boškovićevu epohalnom obratu.
Gassendi se jednako protivio Aristotelu i Descartesu. Protivna zdravu
razumu bila mu je Aristotelova teleologija kao i njezin nastavak u katoličkoj
skolastici. Isto tako mu je bio neprihvatljiv Descartesov dualizam. Cartesius
je upao u nerazrješive teškoće da objasni uzajamno djelovanje između duše i
tijela, tako evidentno pri svakidašnjim postupcima. Vjeran katoličkim dogmama,
dosljedno je lišio životinje svega psihičkog ostavivši slavnu i toliko
zlorabljenu izreku: životinja - to je stroj . Gassendi je iznio jake . razloge
protiv takvog dualizma, osobito u spisu Objectiones ad meditationes Cartesii.
Premda je bio svećenik, zanio se Epikurovom etikom koja odvraća, od nadzemnih
svrha · i usredotočuje se na ljudsku sreću. Epikuru je poslije bio pripisan
hedonizam, predaja užicima, ali njemu je uistinu najveći užitak bio
proučavanje prirode, dakle nešto posve suprotno od vulgarnog značenja
eudajmonizma. Posljednje Gassendieve knjige obradile su život i filozofiju
Epikura, a njegovi čitaoci i sljedbenici pali su ubrzo pod udar crkve, ponajviše
zato što je atomistička hipoteza bila nespojiva s dogmom/o pretvorbi
vina u Kristovu krv prigodom svete mise. Pater Rogerio Josepho imat će
također velike teškoće u poimanju te transsupstancijacije, a to nije na nj
malo utjecalo da uopće zabaci tvar.
Formiranje Boškovićeva nazora nije bilo pretežno vođeno vjerskim motivima,
već su pri tom najjače djelovali fizički razlozi. Svoje ideje o atomima
najdublje je Newton razvio u djelu Opticks, odakle je Ruđer crpio najplodnije
poticaje. Newtonu je bilo jasno da je gravitacija preslaba da bi objasnila
kondenzaciju materije pa stoga on uvodi još silu kohezije. A i to mu nije
bilo dovoljno za tumačenje polaganih kemijskih promjena pa će još uzeti
silu fermentacije. Nadalje, samo privlačenje nije moglo objasniti sve pojave
pa on uvedenim silama pripisuje i promjenu od privlačenja na odbijanje.
Svakako, odbojna sila bila je novost. Međutim ostajući pri predodžbi atoma
kao grudice, Newton je pretpostavio da privlačenje biva najveće kad se
atomi dodirnu pa stvore kompaktnu materiju. Da bi 'pojasnio' te međuatomske
sile, uvodi on duhove, posve ozbiljno, što će njegovi štovatelji
kasnije složno prešućivati.
Preuzevši od grčkih filozofa načelo o jednostavnoj strukturi svijeta,
Newton je smatrao da je svijet u malome jednak svijetu u velikom. U
neriješenim pitanjima na kraju Optike III (Query 31*) on ističe načelo:
» ••• da cijela Priroda mora biti neograničeno jednostavna u svojem
planu i slična u svim svojim dijelovima«.
* •· .. the whole of Nature must be exceedingly simple in design and similar
in all its partsc.
52 
Kako su i makroskopska tijela sastavljena od atoma nevidljive čestice moraju
imati ista bitna svojstva, kao što piše u Philosophiae naturalis principia
mathematica:
»Protežnost, čvrstoća, neproničnost, pokretnost i težina cjeline potječu
od istih kvaliteta svojih dijelova; odatle izlazi da najmanji djetići tijela
moraju imati iste kvalitete protežnosti, čvrstoće, neproničnosti, pokretnosti
i težine. To je osnova cijele filozofije.«
To je ono isto shvaćanje grčkih filozofa da se uzastopnom diobom nečega
protežnog i neproničnog ne može dospjeti do nečega neprotežnog. Kako će
Bošković osporiti tu argumentaciju, pokazat će svu njegovu genijalnost. Dok
Newton dolazi do atoma (u misli) diobom makroskopskih tijela s poznatim
svojstvima, Ruđer obratno od svojih atoma nastoji graditi cio svijet, također
u skladu s opažanjima. Njegovo je polazište hipotetičko, a postupak sint<>
tički, u opreci prema tradicionalnoj atomistici. Ako su mu teorijska načela
prvo, njihovu potvrdu može dati samo usporedba s iskustvom.
Newtonovo poklonstvo Lockeovu empirizmu ne smije zavarati da je i on
gradio ponajprije matematički konzistentnu teoriju; stoga i životnom djelu
daje naslov matematičkih principa. On je i uveo apsolutni prostor i vrijeme
kako teorija ne bi bila 'pokvarena' stvarnom zamršenošću, a piše o njima:
»Apsolutni prostor, po svojoj prirodi, bez relacije s ičim vanjskim ostaje
uvijek isti i nepomičan. Apsolutno, pravo i matematičko vrijeme, za se
i po svojoj prirodi, teče jednoliko, bez relacije s ičim vanjskim.«
Važno je pripomenuti, s obzirom na puno razumijevanje Boškovićeve terminologije,
da Newton zove još apsolutni prostor i vrijeme matematičkim.
Neosporno je da on aspolutnom prostoru i vremenu pripisuje postojanje;
oni su mu pravi prostori i vremena, ali tome dodaje i matematički. Pravi
su u tom smislu što realno postoje, a podudaraju se ujedno s matematičkim
prostorom i vremenom.
Ustrajnost u mirovanju ili jednolikom gibanju svodi Newton na apsolutni
prostor i vrijeme; to su posljednji uzrok opažanih svojstava gibanja. No
da li i gravitacija? On gotovo patetički pita u svojoj Optici:
»Sto je na mjestima gdje gotovo nema materije? I odakle je to da
Sunce i planeti gravitiraju jedno prema drugom bez guste tvari izmedu
njih?«
Ove riječi jako sugeriraju da je on tu pomišljao na apsolutni prostor i
vrijeme koje u slobodnijim teološkim razmatranjima naziva svojstvima Boga.
Kao i Galileiu tako je i Newtonu Bog krajnje jamstvo matematičkih principa
i prirodnih zakona. Tako on i svršava svoj testament nove mehanike himnom
Bogu:
»On nije vječnost ili beskonačnost, već je vječan i beskonačan. On
nije trajanje ili prostor, ali on traje i nazočan je. On traje vječno i
svuda je nazočan,· a time što postoji svuda i uvijek, On konstituira
trajanje i vrijeme.«
53 
općem
Identifikacija matematičkog s božanskim počela je već u skolastici, a u tom
scholiumu biva dovedena do kraja. Prema tome i Newton zaključuje
da prirodna filozofija biva proučavanjem pojava stvari vođena raspravi o
Bogu. To stanovište preuzet će i Bošković.
Razlika je među dvojicom više negoli suptilna. Newton je zamišljao Boga
kao apsolutnost pa mu stoga i Božja svojstva, prostor i vrijeme, bivaju
apsolutni. No Ruđer će matematički prostor i vrijeme uvesti više u aristotelskom
smislu i ostat će mu najtješnje vezani sa stvarnim prostorom i vremenom.
Kao protestant-anglikanac Newton vidi u Bogu svemoćnog, apsolutnog
gospodara koji diktira zakone, dok će prosvijećeni katolik priznavati
poput Malebranchea dostojanstvo ljudskom umu; i stoga će umjesto apsolutnog
prostora uvoditi matematički ili imaginarni.
Newton je bio suviše dobar fizičar da bi od početka pa do kraja ustrajao
na matematičkom primatu i božanskom jamstvu. U predgovoru svojih Matematičkih
principa on daje posve drugačiju intonaciju:
/
»Opis pravaca i kružnica, na čemu se temelji geometrija, pripada mehanici.
Geometrija nas ne poučava povući te linije, ali zahtijeva da
budu povučene.«
To je, u krajnjoj interpretaciji, ono isto Riemannovo shvaćanje da određenje
osnovnih geometrijskih pojmova ili karaktera geometrije uopće vodi u
fiziku. Je li Newton zamijetio protuslovlje u svojim različitim izrekama? Zacijelo,
nijedno djelo genija nije skroznaskroz dosljedno; a niti jamačno ne
može biti. Da li je matematika ili fizika primarna, ·čini se ovdje prividnim
krila;
problemom. Očito je to jedinstvo u kojem svaka strana može puštati mašti
ali korijen je isti, usađen u prostorno-vremensko-dinamičku interakciju
ljudi s prirodom.
Nije čudo što je prvi znanstveni sistem bio geometrijski. Gibanje i
putovi, mjerenje površina i optika, statika građevina i štednja materijala,
i ne posljednje estetski ukusi, stvorili su one pravilne geometrijske oblike
odakle je bio korak apstrakcije do savršenih geometrijskih objekata i točnih
definicija ili aksioma. Pošto je taj prostorni okvir bio stvoren, a uočeno jednoliko
gibanje zvijezda, i vrijeme je moglo biti strogo određeno ili mjereno.
Arhimedov zakon poluge omogućio je i treće temeljno mjerenje, vaganje te­
žina. Newtonova se mehanika ugradila u već stvorenu prostorno-vremensku
pozornicu, a njezina je bitna novost bila da težinu i gibanje planeta svede na
istu silu. Budući da se geometrija i matematika uopće prvo razvila, bit će i
prirodoslovci skloni da joj daju prioritet u svojim teorijama. Pojam apsolutnog
prostora i vremena ima također taj povijesni razlog. Zacijelo, Newton
nije više bio zaokupljen pronalaženjem prostorno-vremenskog sustava, već
zakonom gibanja u tom okviru. Primjedba u predgovoru njegova životnog djela
upozorava čitaoca kako određenje temeljnih geometrijskih objekata pripada
mehanici. ·
Nakon što smo filozofiju prirode utemeljili na jedinstvu matematike i
fizike, neće li nas naposljetku obuzeti ono isto Einsteinovo pitanje kako je
najneobjašnjivije na prirodi da se može objasniti?
Sto je u Galileia bilo tek u zametku, sjedinjavanje eksperimenta i teorije,
razvit će Newton do uzora sveg daljeg istraživanja. Ako je u Matema-
54 
matičkim načelima prirodne filozofije uglavnom teoretizirao, njegova Optika
zrači genijem eksperimentatora. U našem stoljeću jedva će se još pojaviti fizičari
koji će biti jednako uspješni u teorijskom i eksperimentalnom istra­
živanju. Najveći naši suvremenici bili su po takvoj cjelovitosti Peter Debye
i Enrico Fermi. (Kao studenta u Leipzigu me uvijek presenetilo kako je Debye
pomno nadzirao praktikum da bi poslije suvereno diskutirao u Reisenbergovu
seminaru.) Svakako i matematički aparat i mjerni uređaji postali
su tako složeni da je teško jednom čovjeku naučiti oba postupka. Stoga će
sve više zajedno raditi timovi teoretičara i eksperimentatora.
Newton je jednostavnim optičkim napravama dospio do važnih otkrića.
Njegov je eksperiment s pomoću kristalne prizme dokazao da boje ne nastaju
modifikacijom bijele svjetlosti, nego su njezine samostalne komponente.
I tu su Newton i Hooke postali takmaci. Robert Hooke je smatrao
poput Descartesa da je svjetlost širenje titranja etera, ali će tek Huygens
predati 1678. Francuskoj akademiji Traite de la lumiere gdje će konzekventno
razviti valnu teoriju svjetlosti. Malebranche dopunio je 1700. Huygensovu
teoriju bitnom spoznajom da frekvencija etemih titranja određuje boju
svjetlosti.
Netočni izvodi doveli su Newtona do tvrdnje da valna teorija ne može
objasniti pravocrtno širenje svjetlosti. Stoga se priklonio starijoj predodžbi
da se svjetlost sastoji od izvanredno brzih čestica, različite veličine za svaku
boju. Između pristaša korpuskularne i undulatome teorije razvio se dug
spor koji će uvući i Ruđera Boškovića.
Obje teorije objašnjavale su manje-više uspješno tada poznate optičke
pojave. No izvodile su različite brzine svjetlosti u gušćim sredstvima; tako
bi prema valnoj teoriji bila brzina manja u vodi negoli u praznom prostoru
(eteru), dok bi prema korpuskularnoj teoriji morala biti veća. Kad bi zraka
svjetlosti padala koso na površinu vode, čestice vode bi privukle i ubrzale
čestice svjetlosti pa bi se zraka svjetlosti lomila prema okomici na površinu
vode. Isti taj zakon loma objašnjavala je valna teorija manjom brzinom
svjetlosti u vodi. S ondašnje još grubosti eksperimentalnih naprava činilo se
posve nemoguće da se izmjeri brzina svjetlosti u vodi pa odluči je li u njoj
veća ili manja. Trebalo je imati izvanrednu imaginaciju da se zamisli u tim
prilikama experimentum crucis. I Bošković ga je zaista otkrio. Njegov zami­
šljeni pokus polazi od aberacije koju je već opazio Robert Hooke na jednoj
zvijezdi, a općenito utvrdib i objasnio astronom James Bradley 1725. Pomnim
motrenjima pronašao je Bradley da zvijezde u tijeku godine opišu male elipse
na nebu. Odakle to? Zamislimo da smo uperili dalekozor prema stanovitoj
zvijezdi. Kad bi brzina svjetlosti bila beskonačno velika, vidjeli bismo zvijezdu
u smjeru u kojem trenutno stoji . .Međutim brzina svjetlosti je konačna,
a osim toga giba se Zemlja oko Sunca. Prema tome moramo dalekozor nagnuti
malo prema naprijed, a kut otklona jednak je omjeru v : e, gdje je v
brzina Zemlje oko Sunca a e brzina svjetlosti. Mjereći taj kut pod kojim
gledamo elipsu na nebu Bradley je mogao proračunati brzinu svjetlosti u
skladu s određenjem Olafa Romera godine 1676. iz zakašnjavanja pomrčina
prvog Jupitrova mjeseca. Otkriće godišnje aberacije zvijezda bila je prva izravna
potvrda heliocentričnog sustava Kopernika i Keplera. A to je takoder
ojačalo prodor Newtonove mehanike i u jezuitska učilišta.
ss 
Ruđer je prvi došao na pomisao da aberaciju iskoristi za mjerenje brzine
svjetlosti u gušćem mediju. Treba dalekozor ispuniti vodom i izmjeriti promjenu
aberacije. Jednostavno kao što su već genijalni bljeskovi! Sam Bošković
nije dospio izvesti zamišljeni pokus, ali će to više fizičara* poduzeti stoljeće
kasnije pa napokon George Biddel Aicy u Greenwichu 1871. U to vrijeme
je to prestao biti krucijalni· eksperiment jer je Augustin Jean Fresnel
(1788-1827) već pribavio pobjedu valnoj teoriji svjetlosti. Sam Fresnel spomenuo
je u pismu fizičaru i kasnijem ministru Aragou o »eksperimentu predloženom
od Boškovića«, ali jamačno nije čitao Ruđerov spis; on sam piše
da bi bila dovoljna dnevna aberacija (zbog vrtnje Zemlje oko svoje osi). Osnivač
elektronske teorije materije H. A. Lorentz spominje također Boškovićev
eksperiment koji je ušao u povijest kao jedna od najzanimljivijih zamisli.

Eksperimentalni nalaz bi svakako iznenadio Boškovića koji je prihvatio
Newtonovu korpuskulamu teoriju svjetlosti. Doduše bili su mu poznati Huygensovi
radovi, ali je bio tako protiv etera da su mu se Newtonovi razlozi
činili uvjerljivi, a i sam će u raspravi De lumine, 1748. izmišljati dokaze protiv
undulatome hipoteze. Za nj su čestice svjetlosti sastavljene od primarnih
točaka-atoma koji se drže jakim silama, a takav sastav izaziva učinak
da čestice svjetlosti 'podrhtavaju'. Različitim sastavom objašnjava dalje pojavu
različitih boja i različitog ponašanja.
Korpuskulama teorija svjetlosti bila je pokopana sve do godine 1905,
kad je Albert Einstein uveo fotone da bi objasnio Lenardov nalaz pri fotoefektu;
naime kinetička energija elektrona što ga otkida svjetlost od atoma
ovisi samo o njezinoj frekvenciji v, a ne o intenzitetu, što je suprotno undulatomoj
teoriji. Prema Einsteinu svjetlost dolazi u kvantima energije hv pa
pri fotoefektu jedan foton utrne, a njegovu energije preuzima izbačeni elektron
iz atoma. Bilo je to ujedno zomije tumačenje Planckove hipoteze iz
prosinca 1900. da je energija harmoničkog oscilatora višekratnik kvanta hv.
Naravno, Einstein je znao za interferenciju i ogib kojima je Fresnel
utvrdio valno širenje svjetlosti i stoga će on svjetlosti pripisati i valna i
čestična svojstva. Njegov izvod slavne Planckove formule zračenja na temelju
statističkog zakona kolebanja polazi upravo od toga da u šupljem prostoru
ima · i valova i čestica. Taj dualizam proširit će Louis de Broglie 1924. na svu
materiju. Potaknuti tom neobičnom hipotezom, Davisson i Germer su Zaista
eksperimentalno ustanovili difrakciju snopa elektrona. Paradoksnu pojavu
vala i čestica uskladile su Heisenbergove relacije neodređenosti 1927. Budući
da se ne mogu istodobno točno izmjeriti položaj i brzine čestice, ne mo­
že im se ni pripisati određena staza pa to ostavlja mjesta za pojavu vala u
kojem drugom pokusu.
Tu dvostrukost vala i čestice dalje je razvila kvantna teorija polja**.
Kad se klasično elektromagnetsko polje kvantizira (poopćenim Heisenbergovim
komutacijskim pravilima), dobivaju se diskretni kvanti energije u skladu
s Einsteinovom hipotezom. Opažana svjetlost nasrće u takvim fotonima.
* Hondi, Boškovićev dalekozor s vodom, Almanah Bošković, 1953.
schrift
** Dirac, Proceedings of Royal Society, London, 1927; Jordan-Wigner, Zeitfiir
Physik 1928; Heisenberg-Pauli, Zs. f. Physik, 1929, u najopćenitijem
obliku s pomoću kanonskog formalizma.
56 
Međutim, dalja je posljedica kvantne teorije polja da se uz aktualne ili opa­
žane fotone moraju uvesti i virtuelni fotoni. Takvi virtuelni fotoni 'grade'
statičko električno polje, i njihova virtuelna emisija i apsorpcija stvara Coulombovu
silu između dva električna naboja. Virtuelni kvanti mogu prijeći
u aktualne, tako da se izvana privede dovoljno energije (da se 'uzdrma' električno
polje). Uvođenjem virtuelnih kvanata proširila je moderna teorija
pojam fizičkog kao aktualno postojećeg i povukla granicu prema klasičnoj
fizici. Ta međuigra stvarnog ili aktualnog i mogućeg ili potencijalnog obnavlja
Aristotelova poimanje, što će zaokupiti toliko i Ruđera Boškovića.
Da bi usporedba s kasnijim Ruđerovim izlaganjima bila potpunija, treba
imati na umu da kvantna teorija polja polazi od matematičkog kontinuuma
u višedimenzionalnom prostoru, a tek će efekti u mjerenjima očitovati
diskontinuiranost. Zacijelo, taj matematički formalizam nije još opipljiva
stvarnost, ali se odatle mogu proračunati učinci u mjerenju, i to ne strogo
svaki pojedinačno, već njihova statistička raspodjela u velikom broju pokusa.
Bošković je već u ranijim raspravama tretirao odnos stvarnog i matematičkog,
a i kasnije neće matematičko ili imaginarno shvatiti kao čist izraz
stvarnog, nego zadržava aristotelsku dihotomiju protivno fizici svojeg doba.
Gravitacija je bila najveće Newtonovo otkriće ali i zagonetka za kasnija
vremena. On sam se kolebao bi li ili ne bi sveo to čudesno privlačenje na
medij između tijela. Jamačno je počeo s modelom etera, no poslije je odustao.
Značajan je za tu prvu fazu iskaz Colina Maclaurina koji se poziva
na Newtonovo pismo Robertu Boyleu:
»Cini se, iz njegova pisma Boyleu, da je to bilo ranije njegovo mišljenje
pa ako to nije objavio, razlog je bio što je shvatio da nije sposoban na
osnovu eksperimenta i opažanja dati zadovoljavajuću teoriju tog medija
i načina kako proizvodi tu glavnu prirodnu pojavu.«
Maxwell je dobro poznavao povijest fizike pa je točno ocijenio da je Newton
izveo zakon gravitacije iz opažanja planetnih gibanja. On dalje piše o Newtonovoj
gravitaciji:
»On je daje kao izvod strogog dinamičkog zaključivanja i njome pokazuje
kako su ne samo izrazite pojave već i opažane nepravilnosti u gibanjima
nebeskih tijela izračunljivi rezultati jedincatog načela. U svojim
Principima on se ograničava na demonstraciju i razvoj tog velikog
koraka u znanosti o uzajamnim djelovanjima tijela. On ne kaže ništa o
sredstvu uslijed kojeg jedno tijelo gravitira prema drugom. Znamo da se
njegov duh nije smirio na tome - da je osjećao da se gravitacija mora
dati objasniti, i da je upravo on sugerirao objašnjenje osnovano na djelovanju
eternog medija u svem prostortJ.. Ali s mudrom umjerenošću, tako
karakterističnom za sva njegova istraživanja, razlikovao je takve spekulacije
od onoga što je utvrdio opažanjima i eksperimentima pa je isključio
iz svojih Principa svaki spomen uzroka gravitacije, 'pričuvajući
misU o tome za Pitanja objavljena na kraju svoje Optike. Pokušalo se od
vremena Newtona riješiti taj teški problem, ali nijedan pokušaj nije
vodio do pouzdanog rezultata.«
57 
Eto, i utemeljitelj elektromagnetskog polja nije se otkinuo od mehaničkih
modela! U istom članku hvali Le Sagea da je dosad najbolje objaš­
njavao gravitaciju. U toj teoriji beskrajno mnoštvo hiperfinih, ultramundanih
čestica odasvud nasrće na tijela, a, kako taj nasrtaj biva u spojnici dvaju
tijela nešto zastrt, dva se tijela privlače. Maxwell nije vidio elementaran prigovor
tom objašnjenju. Kad bi tri tijela stajala na jednom pravcu, djelovanja
između dva tijela bila bi zastrta trećim, i uzajamno bi privlačenje bilo
smanjeno, protivno Newtonovu zakonu.
iuđerovi nazori nastali su u živoj struji različitih mišljenja o Newtonavoj
mehanici nakon što se ona pokazala tako uspješna u rješavanju svemirskih
problema. Kad je i Leonhard Euler matematički izgrađivao novu mehaniku,
ostao je duboko skeptičan prema Newtonovoj gravitaciji, kao što se
vidi iz tih njegovih riječi*:
»Hajde, pretpostavimo da je prije stvaranja svijeta Bog stvorio samo
dva tijela u stanovitom međusobnom razmaku, da ne postoji apsolutno
ništa izvan njih i da su u stanju mirovanja. Da li bi bilo moguće da se
jedno tijelo približi drugome ili da bi imali težnju da se približe? Kako
bi jedno moglo zamijetiti drugo u udaljenosti? Odakle bi proistekla
telja da se priblite? Ta pitanja zbunjuju. Ali, ako vi pretpostavite da je
meduprostor ispunjen finom materijom, možemo odmah razumjeti da
ova materija djeluje na tijela pritiščući ih. Učinak bi bio isti kao da
ona posjeduju moć uzajamnog privlačenja. Danas, kad znamo da je cijeli
prostor između svemirskih tijela ispunjen suptilnom materijom zvanom
eter, razboritije je pripisati uzajamno privlačenje tijela akciji koju
eter vrši na njih, premda nam način te akcije može biti nepoznat, negoli
da pribjegnemo neshvatljivom svojstvu.«
Ako je Euler i smatrao postojanje etera dokazanim, ipak je ostao nepovjerljiv
prema etemim teorijama gravitacije. No on poput Newtona smatra silu
uzrokom promjena gibanja i uvodi za silu oznaku potentia;** što će se naći i
u Boškovića.
Poput d'Alemberta bio je Louis Lagrange više zaokupljen matematič­
kom izgradnjom mehanike i jednako se suzdržavao od shvaćanja sila kao
'uzroka'. U svojoj Mecanique analytique, objavljenoj 1788, on jednostavno
uvodi silu kao umnožak mase i akceleracije, a taj mu umnožak mjeri force
etementaire ou naissante. Usavršavajući matematičku obradu do najvišeg
stupnja, Lagrange propušta da temeljitije analizira same pojmove sile i mase.
Svoj postupak on tako definira u predgovoru spomenutom djelu:
»Svesti teoriju mehanike i vještinu rješavanja problema na opće formule
čiji jednostavan razvoj daje sve jednadžbe potrebne za rješavanje
svakog problema.«
* Lettres a une Princesse d'Allemagne, sur divers sujets de physique et de
philosophie, Paris 1842. Preuzeto iz knjige Maxa Jammera: Concepts of force,
Harvard Univ. Press, 1957.
** Buler, Mechanica, sive motus scientia analytice exposita, St. Petersburg,
1736.
58 
Tretirajući tako mehaniku čisto matematički s genijalnim razvijanjem diferencijalnog
i varijacionog računa, Lagrange je morao s omalovažavanjem pratiti
Boškovićeve spekulacije o sili, prikazane moro geometrico. On je odustao
od bilo kakvog geometrijskog predočivanja, posve predan analitičkim izvodima.
Još i više, u takvim analitičkim obradama iščezava tradicionalna veza
uzroka i posljedica, i sve se događanje prikazuje u funkcionalnoj ovisnosti.
Na takvo usmjerivanje djelovala je i Humeova kritika principa kauzalnosti.
Ako smo prema Humeu opažali da stanovita dva događaja slijede
jedan nakon drugoga, tad se u našem pamćenju utiskuje ta veza, tako da,
kad nastupi prvi događaj, očekujemo drugi. No kauzalnosti nema u prirodi,
već je to samo navika našeg duha. To Humeovo stanovište prihvatit će pozitivisti,
samo što će i duh odbaciti kao poseban entitet pa sve ostaviti u
funkcionalnim relacijama, bez unutarnjeg supstrata. Zacijelo, s kauzalnošću
biva odbačena i sila, kao što će to učiniti dosljedno Heinrich Hertz u svojim
Die Prinzipien der Mechanik 1894. U tom istom smislu poriče i Bertrand
Russell* pojam sila. Njegovo obaranje polazi od toga da akceleracija nije
fizička činjenica, već matematički zamišlja j; stoga on i mehaniku, kao i
matematiku, pokušava svesti na temeljna logička načela. No, ako se tako
nastavi razmišljati, dosljedno se svršava u Humeovoj skepsi o postojanju
vanjskog svijeta. Još dosljedniji pozitivisti od Russella također zabacuju silu
priznavajući jedino logičke ili funkcionalne veze između elementarnih iskaza
koji izražavaju osjetilne zamjećaje ili "činjenice". Jedan od filozofa Beč­
kog pozitivističkog kruga Philipp Frank** je smatrao da Einsteinova opća
teorija relativnosti ukida Newtonovu silu, i stoga sila ima za nj samo psihološko
značenje, gdje joj i traži podrijetlo.
Ruđer Bošković nije podlegao tom matematizirajućem trendu koji je
degradirao ili posve uklonio silu, i njegova teorija bit će dosljedan nastavak
Newtonovih izvornih zainisli. Svakako filozofe je trajno bunilo da se istom
riječju označuje napon naših mišića i sunčevo privlačenje planeta. Sunce
ne osjeća napor, naravno, kad vrti planet oko sebe kao što to osjeća čovjek
kad zavrti kamen na konopcu. No, to što osjećaji izostaju pri mrtvim predmetima
nema za konzekvenciju da u našem djelovanju na okoliš i u uzajamnom
djelovanju između mrtvih predmeta nema nešto zajedničko. Zastupnici
psihološke teorije sile počinili su logičku pogrešku ponajviše vođeni Descartesovim
dualizmom tijela i duše. Polazeći od jedinstva svijeta, Ruđer Bo­
šković će prekoračiti taj dualizam i nagađati zajedničko izvorište fizičkih i
psihičkih procesa.
Sam Newton je pod pljuskom kritika kako uvodi okultne moći dodao u
drugom izdanju svojih Philosophiae naturalis principia mathematica 1113.
vrlo značajnu izreku:
* The principles of mathematics, 1903.
** Foundations of physics u International encyclopaedia of unified science,
Chicago 1955. Frankovu se mišljenju priključuje i Max Jammer u knjizi Concepts
of force sa završnom rečenicom: »While the modem treatment of classical
mechanics still admitted, tolerantly, so to say, the concept of force as a methodological
intermediate, the theory of fields would have to banish it even from this -"'
humble position.« To nije samo nerazumijevanje suvremene fizike polja, već i
cijele kvantne teorije. Klasična fizika sa svojun temeljnim pojmovima ostaje
temelj na kojem se podiže atomska teorija pa i sila ostaje neophodan element
u shvaćanju prirode.
59 
»Ja ovdje rabim riječ privlačenje općenito za bilo kakav pothvat tijela
da se primaknu, bez obzira na to da li to potječe od djelovanja samih
tijela, kao !to jedno tijelo teži drugome ponukano emitiranim duhovima,
ili to potječe od djelovanja etera, zraka ili bilo kojeg medija, bez
obzira da li je to tjelesno ili netjelesna ••• «
Ovaj i drugi citati pokazuju s kakvim se dvojbama mučio osnivač mehanike.
Cini se da je to sudbina svih velikih otkrivača. Slično je i Charles Darwin bio
obuzet sumnjama u evoluciju, ponajviše zato što je dobre razloge za razvoj
živih bića pomiješao s ne tako čvrstom hipotezom o uzroku tog razvoja.
Samo se kasnijim generacijama čini da su tvorci modeme znanosti imali jasne
i sigurne predodžbe o svojim otkrićima. Ponajčešće je tek posthumno
doba uspjelo odlupiti mutne slike ili predrasude od blistavih jezgri.
Ako se Newton toliko kolebao do kraja, ne smije nas čuditi što su i
njegovi sljedbenici lutali u poimanju gravitacije ili općenito sile i mase. Jedan
od prvih širitelja nove mehanike Pierre Louis Moreau de Maupertuis
izjavljuje* da govor o sili samo skriva naše neznanje pa dalje piše (što bi
povjesničar znanosti Jammer rado uzeo kao motto):
»Nema u filozofiji nijedne riječi če!će opetovane koja je tako malo egzaktno
definirana. Njezina nejasnoća ju je učinila tako zgodnom !to
njezina upotreba nije ograničena na tijela koja poznajemo. Cijela !kola
filozofa pridaje je danas bićima kad i nije nikad vidjela silu koja se ne
bi očitovala kakvom pojavom.«
Smisao je tih riječi da se vide samo pojave a ne saine sile pa je tom pojmu
teško naći kakvo značenje.
Istih godina kad su Maupertuis i d'Alembert imali krajnje suzdržljiv
stav prema sili ili su je uzimali samo kao matematički izraz interakcije između
tijela, Ruđer Bošković je počeo graditi svoj "novi svijet" koji će biti
anticipacija najvećih obrata u shvaćanju prirode.
* Essai de Cosmologie, objavljen 1750, kad je bio predsjednik Berlinske
akademije, gdje matematički izvodi princip najmanjeg učinka.
60 
SUSRETI I RAZLAZ! S LEIBNIZOM
U 18. stoljeću, prije Kantova nastupa, bila je Leibnizova filozofija najomiljenija
na europskom zapadu, i Bošković je često raspravljao o nazorima
velikog leipziškog filozofa. Leibnizov utjecaj na nj bio bi preuveličan u
povijesti znanosti kad bi se imala na umu podudaranja, ali je Dubrovčanin
neke svoje ideje upravo razvijao u polemici s tom jako raširenom školom.
Kad se i nađu sličnosti, one više potječu iz istih izvora, negoli zbog nekog
sljedbeništva, a i ta prividna podudaranja kriju temeljne razlike.
Gottfried Wilhelm Leibniz (1646-1716), Newtonov suvremenik i takmac
u nesretnom sporu tko je otkrio infinitezimalni račun, član Royal Societyja
u Londonu i Francuske akademije, osnivač Berlinske akademije znanosti i
najzaslužniji za osnutak Akademije u St. Petersbourgu, matematičar, fizičar,
logičar, izumitelj stroja za računanje, diplomat i filozof, bio je čudo od djeteta
koje se razvilo do vrhunca europske misli. Blage naravi i udvoran, ostavio
je iza sebe filozofiju koja je nastojala izgladiti razlike što su već· izbijale
i dalje prijetile žestokim sukobima. A to, da je "ostavio iza sebe", primjereno
je jer su mu glavna djela bila objavljena nakon smrti, kad je Ruđer rastao.
Jednako važna bila je i njegova opsežna korespondencija gdje je prijateljima
ili velikašima povjeravao svoje misli. Poput Markantuna de Dominisa on
se zalagao za izmirenje katolika i protestanata u svakako tolerantnije vrijeme,
a taj biljeg pomirljivosti nosi njegova cijela filozofija koju je želio učiniti
egzaktnom kao što je matematika. Stoga će on umjesto uprljanih i dvosmislenih
riječi uvoditi simbole s točnim određenjem operacija, i u tome
je prethodnik matematičke ili simboličke logike, kao i filozofije matematike
Fregea i Russella. Zacijelo, Bertrand Russell je toliko cijenio taj rad da je
u Povijesti zapadne filozofije ustvrdio da sam Leibniz nije suviše ozbiljno
shvaćao svoju monadologiju koja je tada toliko očarala 18. stoljeće, ali je
sporno bi li njemački metafizičar prihvatio takvu ocjenu. Russell napominje
da je koncepcija monada ili bezbroja dušica bila nabačena u pismu jednoj
velikašici, ali to još ne mora značiti disvalifikaciju kad se ima na umu
Leibnizov udvoran karakter.
Već je Platon tvrdio da postoje ideje kao vječna bića u njegovom carstvu
odakle je potekla i naša duša dok su sva tijela i predmeti oko nas
nesavršeni i prolazni, više sjene ili pričin negoli pravi entitet. Dolazeći od
tog uzvišenog i savršenog carstva, naša duša nosi pamćenje na ideje i tako
61 
prepoznaje predmete vani, kad na primjer veli: ova soba je heksaedar. Naravno,
vanjski predmeti nisu nikad savršeni geometrijski likovi ili ideje. No
Platonov Sokrat može ustvrditi: Naše znanje je sjećanje. To razlikovanje
između savršenog svijeta ideja i grube osjetilne stvarnosti bit će također
Leibnizovo polazište.
Kad je i britanski empirizam odbacivao platonizam, podržavao je zbrku
poistovjećujući ideje s osjetima. Osjet crvene boje nije Berkeleyu bitno
različit od pojma kocke. Aktualni proces mišljenja često se tu nije razlikovao
od same ideje. Kad Cartesius veli Cogito ergo sum, tad je neosporno samo
to da postoji čovjek koji nešto misli. Mišljenje dakle teče ili postoji, no
kad što smislimo, na primjer, da iz jedne točke možemo povući jednu i samo
jednu paralelu na zadani pravac, što je taj euklidski aksiom i kako 'postoji'?
Opreka je između empirista i platonista što prvi priznaju samo postojanje
duševnog procesa (a ne i samu dušu), a drugima su pak takve matematičke
apstrakcije najviša ili dapače jedina realnost. Međutim, do Boškovićeva
doba još se percepcija ili osjetilna zamjedba svrstavala pod ideje,
a to je i prije Leibnizu olakšalo da sve svede na duše kojih je bezbroj i nedjeljive
su, a on ih zove monadama. Nakon što je Locke objavio godine 1690.
svoj utjecajan An Essay Concerning Human Understanding, Leibniz mu je
odvratio esejima Nouveaux Essais sur l'entendement humain koje neće obazrivo
zbog Lockeove smrti objaviti za svojega života. Tu će njemački metafizičar
povući jasnu granicu prema britanskom empirizmu i uopće filozofiji
utemeljenoj na iskustvu.
John Locke je u svojem eseju o ljudskom razumu postavio osnovno pitanje:
da li sadržaji naše svijesti odgovaraju stvarnosti. Njegov je odgovor
bio potvrdan, bar što se tiče primarnih (prostomovremenskih) svojstava.
Boškovićeva će dvojba zaroniti dublje. Međutim, Leibniz najradikalnije rje­
šava tu dilemu, tako da razvija idealistički monizam kao dosljedni platonist.
Stoga će i njegovo shvaćanje matematike biti drugačije od Ruđerova, iako
obojica polaze od matematike i logike. Za Leibniza nema uopće fizičkih nuž­
nosti, kao ni za logičara-pozitivista Wittgensteina dvjesta godina kasnije.
Leibnizova je veličina prije svega u matematičkim i logičkim istraživanjima
te u oštroumnim analizama dotadašnje filozofije. Imao je i praktički
smisao, tako da se i danas upotrebljava dosta njegovog matematičkog formalizma
kao oznake množenja, dijeljenja, indeksa, eksponenta, diferencijala.
Koliko god je on štovao Aristotela, prvi je jasno spoznao kratkoću logike
subjekta i predikata, osobito u tradicionalnom problemu definicije ili biti
stvari. Uzimajući za primjer Cezara, on veli da je u tom pojmu sadržano
sve što je Cezar činio.
»Mi pretpostavljamo da je priroda potpunog pojma kojeg subjekta u
tome da uključuje u sebi sve, tako da bi predikat bio zaista u njemu
sadržan.«
Dakle, uzaludno je koje biće ili stvar pokušati odrediti jednim iskazom. Tek
kad izrečemo sve predikate, znamo što je taj pojam. Taj logički stav ruši
tradicionalno shvaćanje biti (essentia), ali će sam Leibniz to ipak zadržati ne
baš u sukladnosti inicirane logike s drugim filozofskim izvodima. Tek nova
matematička ili simbolička logika nastavit će na tim Leibnizovim natuknicama.

62 
Leibnizova razmišljanja najpotpunije su sadržana u njegovoj obilnoj
korespondenciji. Bio je u tim pismima tolerantan i rado je diskutirao s
protivnicima svoje filozofije. Stoviše, priznaje im da su mu svojim zamjerkama
pomogli da postigne veću jasnoću. Kakve su ga dileme mučile, vidi
se najbolje iz njegovih uvodnih razmatranja O slobodi:
»Jedno je od najstarijih spornih pitanja što uznemiruje ljude: kako se
sloboda i slučaj mogu pomiriti s redom uzroka i promisli. Teškoće su
se još povećale kršćanskim ispitivanjima i razglabanjima o pravednosti
što Božjom voljom vlada radi spasa ljudi.«
To pitanje provlači se kroz cijelu Leibnizovu filozofiju. Odbacujući slučaj,
on će graditi metafiziku na logičkoj nužnosti, kao što su to poduzimali skolastici
i Spinoza. Budući da mu je misao primarna a ne stvarnost, logička
nužnost zamijenit će princip kauzalnosti. U tome se Leibniz bitno odvaja od
Boškovića koji neće eliminirati stvarnost, već će ju podvrći strogoj kauzalnosti.

Leibniz se sve vrijeme drži dvaju načela: prvo, da dvije stvari ne mogu
biti identične i, drugo, da svijetom vlada logička nužnost pa princip dovoljnog
razloga najbolje služi za dokaz. Prvo načelo mu je potrebno da bi uopće
vrijedila Aristotelova logika; jer, kad bi dvije stvari bile jednake, ne bi se
mogao uspostaviti identitet. S tog načela on i odbacuje atomistiku koja je
smatrala da su atomi jednaki. Jednakost dviju stvari za nj je logička besmislica.
Prihvativši ideju atoma, Ruđer Bošković je osporavao to Leibnizovo
prvo načelo, a posljednji proturazlog položio je u Boga koji bi ipak znao
sve razlikovati. Jednako neuvjerljivo je Leibniz princip dovoljnog razloga
branio postojanjem Boga koji bi zajamčio njegovu logičku nužnost i jednostavnost,
a s druge strane logičar nije mogao izbjeći zaključku da i samog
Boga podvrgne načelu dovoljnog razloga. Bi li Bog mogao stvoriti nešto
što je loše i nema dobrog razloga? Leibniz na to odgovara* da je sama priroda
Boga da ne može drugačije postupiti:
»Bog, po svojoj mudrosti i dobroti, bio je nepogrešivo voden da stvori
svijet (najbolji mogući) ... a sve se to zbilo a da njegova savršena i najviša
sloboda nije bila obuzdana.«
Bošković je zamijetio protuslovlje u Leibnizovim tvrdnjama, i on veli da tu
sam Leibniz priznaje da je Bog bio prinuđen svojom biti da bira ono što je
najbolje. Time je ukinuta savršena i najviša sloboda koju Leibniz pripisuje
Bogu. No, prema Ruđeru, sve stvoreno i nije savršeno, već se samo može
razvijati prema sve većem savršenstvu, a time se pojam Božje i ljudske
slobode može zadržati bez proturječja. Načelo dovoljnog razloga protivi se
Božjoj slobodi, ali ne i princip kauzalnosti za prirodne pojave.
Bošković je osporio Leibnizu da načelo dovoljnog razloga može zamijeniti
princip kauzalnosti u shvaćanju prirode. Leibnizovi sljedbenici pozivali
su se često na Arhimeda koji je primjenom načela dovoljnog razloga izveo
zakon ravnoteže na poluzi. Ako su oba kraka jed.JJ,aka i oba tereta jednaka,
nema razloga zašto bi jedna strana prevagnula; misaono bi se dalje tobože
* Leibniz, Essais de theodicee sur la bonte de Dieu, la liberte de l'homme et
l'origine du mal, 1710.
63 
dospjelo do opreg zakona ako su kraci različite duljine. Bošković je oslabio
snagu tog dokaza primijetivši da je Arhimed sličnim postupkom dospio do
rodnih
(pogrešnog) zaključka da je Zemlja savršena kugla. Pri objašnjavanju priprocesa
neophodan je princip kauzalnosti.
Leibniz je razlikovao dvije vrste iskaza, kao i Kant poslije koji re ih
zvati �alitičkim i sintetičkim. Analitičke su izjave tautološke, gdje je već
predikat sadržan u subjektu, kao na primjer: pravokutni trokut je trokut
ili kvadrat ima četiri stranice i četiri prava kuta. Sintetički su iskazi oni koji
kažu ne!to novo, što nije sadržano u subjektu, kao na primjer: ruža je žuta.
Međutim, Leibniza i Kanta zaokupljaju onakvi sintetički iskazi koji se ne
odnose na iskustvo, već ih naš um izravno uviđa po svojoj općenitosti i bez..
iznimnosti. To su ponajprije logički principi ili geometrijski aksioni. Ruža
ne može biti žuta i nežuta. Ili, kad se nas dva gibamo na pravcu, moj drug
je sprijeda ili straga; tertium non datur (treće nema).
Leibniz je za slavnog ratnika princa Eugena Savojskog, koji je kod Petrovaradina
1716. izvojevao odlučnu pobjedu nad Turcima, napisao idure
godine Principes de la nature et de la grtice, gdje je inače ljubitelju matematike
i fizike objašnjavao i načelo dovoljnog razloga:
»Dosad smo govorili samo kao prirodoslovci. Sada se moramo podići do
metafizike i primijeniti velik princip, općenito ne baš mnogo upotrebljavan,
naime, da se ništa ne događa bez dovoljnog razloga. Drugačije re­
čeno, nuta se ne događa, a da ne bi bilo moguće za nekoga tko prilično
zna o stvarima da iznese dovoljan razlog da odluči zašto je to tako a ne
drugačije.
.
Prihvatimo li taj princip, imamo pravo prvo da se zapitamo: »Zašto je tu
radije nešto negoli nUla?« Jer ništa je jednostavnije i lakše od nečega ...
Dovoljan razlog za postojanje svemira ne može se naći u slijedu slučajnih
stvari ... (već) mora biti izvan tog slijeda . . . A taj posljednji razlog
za stvari zove se Bog.«
To se priključuje na dugu raspravu koju je otpočeo Anselmo Canterburyski
u 11. stoljeću s takozvanim ontološkim dokazom za postojanje Boga, a
što je i Descartes obrazlagao. Prema njima obojici to, da je Bog apsolutno
savršen, sadrži i da mora postojati. Jer inače, da ne postoji, ne bi bio savr­
šen. Zacijelo, Descartes je znao razlikovati bit od postojanja pa sam piše u
djelu Meditationes de prima philosophia 1641. da možemo zamišljati krilatog
konja koji ne postoji, ali to nije moguće za Boga.
»Jednostavno odatle što ne mogu zamWjati Boga bez postojanja slijedi
da se egzistencija ne može odvojiti od njega pa dakle on zaista postoji.«

Pogrešnost tog argumenta pokazat će Immanuel Kant u Kritici čistog uma,
ali tako veliki logičar kao Leibniz zanio se ipak ontološkim dokazom, ne
samo što je bio odan vjernik. Da sam pojam, točnije logična nužnost uklju­
čuje i postojanje, ili bit implicira egzistenciju, bilo je blisko skolasticima,
pogotovo kad se ima na umu da su se od Platona ideje ili pojmovi uzimali
kao realnost. ćim se bitak tako idealistički shvati, nije teško poistovjetiti ga
s biti ili čak izvlačiti egzistenciju iz esencije.
64 
Idealistički monizam ne mora se shvatiti samo u Platonovu smislu kao
realnost, već se može poći od subjekta kao duha u razvoju, kao što je učinio
Georg Wilhelm Friedrich Hegel (1770-1831). U svojoj dijalektici on suprotstavlja
bitku ništa (ništa jest) što daje nastajanje; i cijeli njegov razvoj
sastoji se u dijalektičkom suprotstavljanju esencija. Ništa kao važan skotastički
pojam važan je i za Boškovića koji realnom prostoru suprotstavlja
matematički ili imaginarni prostor i kaže za nj da je ništa.
To što može logički biti za idealista i postoji. Ako logičkim sudom pokaže
mogućnost nečega, Leibniz će to brzo prihvatiti kao postojeće, i obratno,
naravno. Stoga će on otkloniti Newtonov svijet gdje se prirodne promjene
zbivaju prema principu kauzalnosti kojem je izlišno logičko utemeljenje.
Budući da se Newton ustezao od polemike s njemačkim filozofom,
upustio se u to njegov prijatelj Samuel Clarke pa mu Leibniz u pismu iznosi
neke svoje stavove koje vrijedi bar dijelom navesti:
(4) Nema dva individua koji se ne mogu razlikovati. Jedan moj daroviti
znanac, razgovarajući sa mnom u prisustvu Njezine Visosti u
vrtu Herrenhausen, povjerovao je da bi mogao naći dva lista savr­
šeno jednaka. Njezina Visost ga je izazvala da to učini, i on je trčao
dugo vremena naokolo u uzaludnoj potrazi. Gledano na mikroskop,
bit će otkriveno da se razlikuju dvije kapljice vode ili mlijeka. Ovo
je razlog protiv atoma koji se isto tako obaraju principima prave
metafizike kao i vacuum.
(5) Ovi veliki principi dovoljnog razloga i identičnosti nerazlučivog mijenjaju
uvjete metafizike koja postaje njima izvorna i demonstrativna,
dok se prije sastojala od malo čega doli praznih riječi.
(6) Postulirati dvije. nerazlučive stvari znači postulirati istu stvar pod
dva imena. Tako je neodrživa hipoteza da bi svemir mogao imati
različit položaj u prostoru i vremenu no što ga aktualno ima, dok
bi svi dijelovi svemira zadržali relativne položaje kakve zaista imaju.

(16) Kad bi prostor i vrijeme bili nešto apsolutno, što će reći, ako bi
bili što drugo negoli stanovit raspored stvari, to bi bilo proturječje.

Leibniz tu i na drugim mjestima odbacuje predodžbu atoma i praznog prostora
kao nespojivu s njegovim metafizičkim načelima koji mu zajamčuju
istinu. Prostor sam za se ne postoji pa je i Newtonova pretpostavka o apsolutnom
prostoru i vremenu apsurdna. Prostor je određen položajima svih
tijela u svijetu pa kad bi taj svemir izvršio translaciju ili se zakrenuo za stanovit
kut, ništa se u međusobnim razmacima tijela ne bi promijenilo, dakle,
izvodi dalje njemački filozof, besmisleno je uopće uvoditi takve pomake, kao
što bi Newton pomišljao na temelju apsolutnog prostora i vremena u kojem
se svemir giba. Leibniz je takvim razmatranjima prethodio shvaćanju relativnosti
gibanja, kao što su pisali Ernst Mach u poznatoj knjizi Mechanik in
ihrer Bntwicklung, 1883. i Henri Poincare u Science et l'hypothese, godine
1902. Međutim, ako se uzme jedan motritelj neovisan o svemirskim tijelima,
a Boškoviću je to Bog, tad se tom motritelju prikazuju translacije ili zakret
svemira. A matematičko prikazivanje fizičkih procesa u koordinatnom sustaS
Ruđer Bošković 65 
vu pretpostavlja takvog 'motritelja' ili referentni sistem. U diferencijalnim
jednadžbama koje korespondiraju prirodnim zakonima ne mijenja se fizi­
čki ništa ako se svemir pomakne ili zakrene. No te invarijantnosti određuju
osnovne fizičke veličine - impuls i moment impulsa (vrtnje). Vidi se kako
matematičko tretiranje sugerira Newtonovo stanovište o matematičkom,
pravom i apsolutnom prostoru. Kako bismo se inače mogli pouzdati u zakone
o očuvanju ukupnog impulsa ili momenta impulsa? Leibniz nema te razlike
između stvarnog i matematičkog prostora, no odnos tih dvaju prostora bit
će srž Boškovićeve teorije u dosljednijoj izgradnji Newtonove mehanike.
Boškoviću je stoga iz jednog šireg obzorja negoli Leibnizu bio neprihvatljiv
Descartesov dualizam duha i materije kao neovisnih supstancija. No
prije leipziškog metafizičara-idealista Spinoza se sasvim riješio tog dualizma,
tako da je tjelesno i duševno sveo na atribute jedne jedine supstancije koju
on zove Priroda ili Bog. Nizozemac a podrijetlom portugalski 2:idov, Baruh
Spinoza (1632-1677) je isprva slijedio Cartesiusa da bi u posthumno objavljenom
djelu Ethica ordine geometrico demonstrata ostavio najimpozantniji
sustav monizma. Arthur Schopenhauer je u svojim razmatranjima o religiji
duhovito primijetio kako je Spinozina jednadžba Natura sive Deus bila najelegantniji
način da se Bog izbaci. No Spinoza, koji je inače teško živio bruseći
leće, nije nimalo elegantno prošao, nego je bio proklet od židovske općine
i umro rano, dugo nepriznat sve dok Lessing, Herder i Goethe nisu odu­
ševljeno uskrisili njegov panteizam. Cinična Schopenhauerova primjedba je
previdjela da se Spinoza htio otkinuti od one predodžbe prirode ili materije
kao čiste protežnosti, kakvu je stvorio Cartesius osakativši dalji razvoj
fizike i filozofije. Kad je i Descartes racionalizmom i aritmetiziranjem geometrije
potiskivao skolastičku mistiku, ipak ga je pretjerano zvati ocem moderne
filozofije, kao što se uvriježilo od utjecajnih povjesničara. Svakako,
racionalistički deduktivizam po uzoru na Euklidov geometrijski sustav bilo
je ono najvažnije što je Spinoza preuzeo od velikog francuskog mislioca, iako
će odbaciti njegov dualizam, ali će također poput Leibniza preuzeti i ontolo­
ški argument da je postojanje Boga ili Prirode evidentno iz samog pojma.
Dok je prema Talmudu i Bibliji Zemlju i sve oko nje stvorio Jahve ili Bog
koji stoji iznad ili izvan svojeg djela, Bog ili Natura Naturans je u svemu
stvorenom, a ništa tu izvanje ne djeluje. Jedincata supstancija ima beskrajno
mnogo atributa, no mi spoznajemo samo njezina dva svojstva: mišljenje
i protežnost (materiju). Budući da je božanska narav beskrajna, mora biti
i beskonačno mnogo stvari na beskonačne načine, beskonačno mnogo atributa.
Spinoza dalje izvodi u Etici:
66
-.Ja sam sada objasnio narav i svojstva Boga; da on postoji nužno; da
je jedini; da postoji i postupa samo po nužnosti svoje prirode; da je slobodni
uzrok svih stvari, i u kojem je to smislu; i, napokon, da su sve
stvari predeterminirane Bogom, zacijelo, ne njegovom slobodnom voljom
ili apsolutnim fiat (neka bude!) nego pravom prirodom Boga ili
beskrajne moći .•. Ja ovdje upozoravam na predrasude koje potječu iz
jednog izvora, naime da ljudi obično pretpostavljaju da se sve stvari u
prirodi ravnaju, kao i oni sami, prema nekom cilju pred sobom. Tako drl.e
za sigurno da Bog sam upravlja sve prema određenim ciljevima ... A
premda to iskustvo danomice opovrgava. . . oni su postavili aksiom da
sud Božji daleko premašuje ljudski razum. To bi jamačno bilo dovolj· 
no da istinu zataje ljudskom rodu za sva vremena kad ne bi matematika,
koja ne radi s konačnim svrhama, već jedino s esencijama i osobinama
figura, snabdjela ljude s drugim kriterijem istine.«
Zacijelo, uzdizanje matematičke ili logičke nužnosti, koje čini Božju objavu
gotovo suvišnom, ražestilo je židovsku vjersku zajednicu, i Baruh je odanle
bio proklet najgrubljim riječima. No nisu ga poštedjeH ni katolički dogmatici.
Zamjerali su mu najviše što je ukinuo personalnost Boga i besmrtnost
duše. Međutim, svojim nazorom da fizički i psihički procesi teku usporedo
uklonio je Descartesovu teškoću o interakciji između duše i tijela, i to će
najviše utjecati na Leibniza. Fizička je kauzalnost Spinozi pandan logičkoj.
Ipak, ako postoje takve dvije vrste zakonitosti, fizička i logička, može li to
zajedno dati onakvu determiniranost kakva je poslije bila pripisana autoru
Etike? Ili on ipak priznaje ljudsku slobodu?
Ako se prihvati načelo da svaki čin ili stvar ima dovoljan razlog da bude,
kako se može čovjeku pripisati slobodna volja? Sam Leibniz veli da jedan
dominantni razlog pokreće volju prema stanovitom izboru. A to ipak ne
znači ukidanje slobodne volje jer nije prisilno, prema Leibnizovu sudu. Bo­
šković je uvidio krhkost te obrane. Doduše, Leibniz pokušava odstraniti prisilu,
ali mu ostaje logička nužnost koja ništa manje ne ukida slobodu volje.
Načelo dovoljnog razloga protivno je prema Ruđeru ljudskoj slobodi. Zna­
čajno je da se i Kantovo poimanje slobode približava Leibnizovu; i jedan
i drugi filozof smatraju da je čin slobodan i moralan ako je izašao iz uvi­
đaja razloga ili etičkog imperativa.
Ako je Leibniz i osporio iskustvu sigurno znanje, prodor u mikrokozmos
ga je jako uzbudio, kad je knjigovođa i amater Antony van Leeuwenhoek
konstruirao mikroskop. Nije to bio znanstvenik koji bi imao kakav smjer
istraživanja, već je gledao nasumce, ali njegova vještina konstrukcije mikroskopa
bila je zadivljujuća. Opisi njegovih motrenja bili su nakon godine
1673. rašireni među znanstvenicima i potakli su razvoj biologije i medicine.
Sam Leeuwenhoek otkrio je eritrocite u krvi, zubne kanaliće, spennatozoide,
bakterije, biljno tkivo. Leibniza je osobito presenetilo što se ispod prividne
kompaktnosti i postojanosti krije složena struktura i neprestano gibanje.
Međutim, on ne bi bio tako veliki metafizičar kad to otkriće ne bi umio idealistički
reinterpretirati. To ga je samo učvrstilo u uvjerenju da postoji "živa
sila" koja je usađena u najsitnije dijeliće i uzrok je vječnog gibanja. Za nj
i nema "mrtve" materije, a njegova živa sila oživljava sve postojeće. U tom
smislu je on zastupnik panvitalizma.
Za razliku od Spinozina panteizma Leibniz je ostao vjeran katoličkoj ili
židovskoj personalizaciji Boga pa ne nadilazi Descartesov dualizam tako da
bi Boga izjednačio s Prirodom, već će on uopće eliminirati materiju, a jedino
Bogu i duhu priznati pravo postojanje. Materija je od Cartesiusa imala bitno
svojstvo protežnosti, dok se to mislima ne može pridati. Doduše, naš duh
zamišlja geometrijske likove, ali bi bilo pogrešno tvrditi da ti zamišljaji zapremaju
prostor. Kad Leibniz i smatra poput Platona ideje realnima on u
tome odstupa od Platona koji je bitak gradio od idealnih pravokutnih trokuta.
Psihično je za njemačkog metafizičara neprotežno, a najjasnije se očituje
u poimanju logičkih i metafizičkih nužnosti i načela. Odstranivši materiju,
on će svoj svijet sastaviti od 'duša' koje će još zvati monadama.
67 
Prema tome nije on morao izvoditi da njegove monade nisu protežne; to izlazi
iz same biti psihičnog. Treba to istaći jer će i Bošković smatrati da njegovi
atomi nemaju protežnosti, ali Ruđerova predodžba izlazi iz pomne fizičke
analize srazova atoma. Stoga se jedva može prihvatiti utjecaj monadologije
na Dubrovčanina.
Prema Leibnizovom prvom načelu de identitate indiscernibilium svaka
se monada razlikuje od druge, a te "dušice" su hijerarhijski poredane, tako
da najniže sastavljaju najdonji sloj svijeta, a najviše same ljude s njihovim
tijelom i dušom. Svaka monada predstavlja jedan individualitet na koji
ništa izvana ne može djelovati, ali ni ona ne može djelovati na druge monade.
Kao što njemački metafizičar veli, monada nema prozora. No, kako se
ipak postiže cjelovito zbivanje? Tu opet on pribjegava Bogu koji je unapri·
jed odredio sklad između stvorenih dijelova, a ta prestabilirana harmonija
ima, svakako, skolastičku povijest sve od Tome Akvinskog. Bog nastupa
prema monadama kao stvoritelj, vladar i arhitekt. Ako prihvatimo izrečenu
Russellovu ocjenu o neozbiljnosti monadologije, Leibniz je tu metaforički
razvijao svoje misli o temeljnim problemima teologije i filozofije.
Leibniz preuzima od Newtona pojam sile, ali ga također spiritualizira,
i sila mu biva duhovni agens među dušicama, monadama. No mnogi njegovi
izvodi očituju velikog matematičara i prirodoslovca, koliko god su zaogrnuti
u mistične metafore. Njegova ideja "žive sile" osobito je zaokupila Ruđera
Boškovića. Gottfried Wilhelm Leibniz je godine 1686. objavio u leipziškim
Acta Eruditorum raspravu protiv Cartesiusa, u kojoj razlikuje "živu silu" od
"mrtve", kakva je, na primjer, težina. Prema Descartesu je impuls (umnožak
mase i brzine u Newtonovoj mehanici) bitan za gibanje jer ukupna suma
impulsa ostaje konstantna, što je Cartesius ilustrirao na srazu biljarsk:ih
kugla, a što je općenito izlazilo iz Newtonovih zakona gibanja. Dakle Descartes
je bio u pravu. Međutim Leibniz je došao do zaključka da je za gibanje
bitan umnožak mase i kvadrata brzine, što on zove "živom silom". Ta njegova
rasprava, kaže Bošković*, rastavila je dulje i teže suprotne stranke od
bilo koje teorije. Stoga se on latio toga da tu učenu prepirku prekine. Zaista,
Leibniz je također bio na pravom tragu; jer što je uveo, to je bila ka·
snije nazvana kinetička energija mv"/2, svakako jedna od najvažnijih mehaničkih
veličina, no njezin ukupan zbroj ne ostaje konstantan, nego samo
zbroj s potencijalnom energijom. Već je Christiaan Huygens u tretiranju fizi­
čkog njihala točno upotrijebio zakon o očuvanju zbroja kinetičke i potencijalne
energije u polju sile teže, a njegovo fundamentalno djelo Horologium
Oscillatorum bilo je objavljeno u Parizu godine 1673, dakle znatno prije
Leibnizove rasprave o "živoj sili". Zaista je čudno da Leibniz, koji je tako­
đer često boravio u Francuskoj, nije bio opomenut tim Huygensovim rezultatom.

U svojoj raspravi o 2ivim silama, kako su ih mistično shvaćali uz Leibniza
još slavni matematičari braća Jacob i Johann Bemoulli pa njemački
filozof Christian Wolff, Ruđer Bošković 1745. zaključuje:
68
»A mi, po§to smo dulje vremena pomno razmatrali sve pojave i tumačenja
pojava predložena od obiju strana, 'do§li smo napokon do miJljenja
§to ga ovdje predlažemo na obranu: Nikakvih živih sila nema u tijelima
(Vires vivas in corporibus nullas esse).«
* 2:. Marković, Ru4e BoJković, glava V. 
Zacijelo on tu pobija mističnu predodžbu o unutarnjoj sili koja bi pokretala
tijelo pa zatim trijezno primijećuje da je ta cijela polemika bila svađa oko
riječi (termina).
U to vrijeme počeo je Bošković s obzirom na silu razlikovati dva pojma:
potentia i vis. Za nj je potentia uzrok promjene brzine ili akceleracije,
a vis učinak potencije što se u infinitezimalnom vremenu dt mjeri povećanjem
impulsa mv, dakle sa m dv. Ta će razlika ostati bitna i u njegovim
kasnijim spisima, a pokazuje kako je Ruđer ostao vjeran aristotelskim distinkcijama.
U tOU1 kontekstu također veli da je taj učinak potencije za nj
jedina sila, čime želi biti u skladu s Newtonovim određenjem sile iz umno­
ška mase i akceleracije. No što je tad potentia? Kakav je to uzrok? Odakle?
Pitanja će se pomalo razjašnjivati u 11jegovim shvaćanjima o prostoru i
vremenu, ali je očito da samo Newtonovo određenje sile ima potrebnu jasnoću.
Sam Leibniz je tu silu zvao "mrtvom silom" u opreci prema svojoj
"živoj sili".
Koliko je god Newtonovo uvođenje gravitacije bilo empirički i matematički
utemeljeno, pitanje uzroka ostaje i kod njega neriješeno. On sam veli
za gravitaciju:
»Uzrok za to nisam mogao naći, a hipoteze ne pravim.«
A poslije će pisati u Optici:
»Ovo čudesno uređenje (svemira) ... moglo je proizaći samo iz promisli
i gospodstva jednog bića koje sve vidi i sve može.«
Ako se tijela dalje i sama gibaju svojom silom inercije i uzajamnim silama,
Bog im je dao prvi impuls; i štoviše On tvori apsolutni prostor i vrijeme
i tvorac je samo zakona gibanja. Koliko je Newton bio sklon mistici, vidi se
i po tome što on koheziju i adheziju svodi na "Spiritus subtilissimus", a to
nije manje mistično od Leibnizove žive sile. Značajno je da isusovac Pater
Rogerio, koliko je god bio religiozan, nije podlegao takvom misticizmu, već
svoju univerzalnu silu utemeljuje na racionalnim i empiričkim argumentima.

Goetheu se nije svidjela Newtonova predodžba da bi Bog sam dao prvi
impuls planetima da se okreću oko Sunca a poslije se povukao u svoje visine.
Tako u Gott und Welt on pjeva zgražajući se nad fizičarima:
Was war ein Gott, der nur von aussen stiesse,
lm Kreis das All am Finger laufen liesse!
lhm ziemst, die Welt im lnnern zu bewegen,
Natur in sich, Sich in Natur zu hegen,
So dass, was in lhm lebt und webt und ist,
Nie seine Kraft, nie seinen Geist vermisst. *
* U slobodnom prijevodu to bi glasilo:
Kakav bi to bio Bog, koji bi samo izvana gurnuo,
Na krrd.nici Sve na prstu pustio trčati!
Njemu priliči da pokreće svijet u nutrini,
Da nosi Prirodu u sebi, Sebe u Prirodi,
Tako da što u njemu živi i tka i jest
Nikada ne izgubi svoju silu, nikada svoj duh.
69 
To je stara Pjesnikova srdžba na fizičare: da oni pronalaze samo vanjštinu,
a on želi u svemu sjediniti vanjsko i unutarnje. Za nj Bog održava silu i
ljudski duh, ali to njegovo božanstvo biva panteistički shvaćeno. Ipak on je
nepravedan prema Newtonu misleći da je osnivač mehanike izbacio Boga iz
prirode. Pobožni anglikanac bio je drugačijeg mišljenja od svojih sljedbenika,
i njemu je Bog prisutan u prirodi i nakon stvaranja svijeta, kao što
smo maloprije vidjeli. Međutim Goethe je stvorio svoju sliku o Newtonu i
fizičarima pa je ponajviše napadao vlastitu utvaru. A to je inače čest slučaj .
Malo tko temeljito prouči mišljenje opugnanta; povrh toga različita upotreba
termina povećava opreke kojih često i nema pri pomnijem razglabanju.
Svakako, Pjesnik je reagirao na objektivističku orijentaciju znanosti; no
je li on svojim panteizmom uspio zacijeliti osobni doživljaj i odnose među
stvarima? Kao što priroda tako bi i svaka umjetnina po njemu očitovala u
svom mnogoličju jednog Boga, što i nije tako daleko od Boškovićevih nazora.
Iz posve drugog razloga negoli Bošković odbacivao je žive sile veliki
matematičar d'Alembert. Za nj je pojam sile uopće nejasan, osim ako se pod
tom riječi razumijeva težina ili napor (effort). Stoga mu se sukob između
pristaša i protivnika živih sila čini*, kao i Ruđeru, »Samo sukob oko riječi«.
D'Alembert uopće ne želi da se govori o sili tijela u gibanju:
»Kad govorimo o "sili tijela u gibanju", ili nemamo jasne ideje Jto
znači taj izraz ili podrazumijevamo pod tim jedino sposobnost koju
imaju gibajuća tijela da nadvladaju zapreke na svojem putu ili im se
opiru.«
D'Alembertu se uopće pojam sile činio konfuzan: "žive sile" odbacio je
također Pierre Louis Moreau de Maupertuis koji je mjerenjem na meridijanu
dokazao s Clairautom 1736. spljoštenost Zemlje, što je bila velika potvrda
Newtonove mehanike. Podučen od švicarskog matematičara Johanna Bemoullija
u Baselu u integralnom računu, otkrio je varijacioni princip da se tijelo
tako giba između dvije točke da bude minimum integral impulsa na prijeđenom
putu. Kad je iz tog naoko teleološkog načela izvodio Maupertuis postojanje
Boga, ismijao ga je Voltaire u rugalici Histoire du Docteur Akakia,
isti cinik koji ga je prije predložio za predsjednika Francuske akademije.
Budući da je Maupertuis bio i predsjednik Berlinske akademije, uspio je
javno spaliti na trgu uz prisutnost Friedricha II. Pruskog Voltaireov spis, ali
uzalud, jer je već postao meta općeg smijeha. Zacijelo, varijacioni principi
koji iskazuju da su integrali nekih fizičkih veličina minimum ekvivalentni su
s diferencijalnim jednadžbama, kao što su Euler i Lagrange pokazali, pa se
time ne ruši kauzalnost koja je sadržana u tim jednadžbama. I Ruđer Bošković
će osporavati da takvi principi minimuma dokazuju teleologiju ili svrhovitost
u svemiru. Cestica se ne giba iz jedne točke u drugu da bi postigla
kakav minimum, već se ona kauzalno giba tako da se dobiva minimum.
Matematika je u 17. stoljeću postala moćno oružje protiv skolastičkog
�erbalizma, ako je i sadržavala u sebi štošta tajnovito ili čudesno što je
opet poticalo stanovit platonski idealizam ili pitagorejsku mistiku. Blaise
lizam,
Pascal (162�1662), genijalno nadaren matematičar, povukao se u iracionanakon
što je bio ukoren od pape zbog zastupanja jansenizma, vjerskog
* Traite de J)ynamique, 1743.
70 
i socijalnog pokreta, koji je zahtijevao ljudsku ravnopravnost i nastavljao
Augustinovo učenje o predestinaciji (što je ukidalo čovjekovu slobodu). Inocent
X. osudio je kao herezu vjex:ovanje jansenista da samo Božja milost
može spasiti ljude, što je podrivalo crkvene ustanove i osobito kupovanje
oprosta od grijeha, kamen spoticanja i za Martina Luthera. Vođa reformacije
je također poricao ljudsku slobodu i propovijedao da je čovjek dobar ili
griješan već prema tome da li Bog ili Vrag na njemu jaši; a čovjek čak i ne
može birati jahača. Jedini je spas u bezuvjetnoj predaji Gospodinu. Nešto
razboritiji protestantizam polazio je od izravne veze između čovjeka i Boga,
u nadovezivanju na svetog Augustina koji je učio da svatko mora pronaći
istinu, vrlinu ili grijeh u sebi samom.
Nasuprot Lutheru priznavali su isusovci ljudsku slobodu i sposobnost
spoznaje Boga, a tim učenjem bio je i Ruđer zadojen u njihovim učilištima.
Prema tome će se i on protiviti Pascalu koji se posve predao mističnom
primanju Boga osporavajući moć razuma. U razgorjelom sukobu oko Kopernika
govorio je Pascal kako nije važno istraživati giba li se Sunce oko
Zemlje ili Zemlja oko Sunca. Važno je znati da je duša besmrtna, da postoji
Bog; a tu čovjeku više kaže srce negoli pamet. Pascal je u posthumno objavljenim
Pensees sur la religion, Paris 1670, ostavio najdublji opkop protiv
racionalizma i slobodoumlja koji su jurišali jačanjem znanosti i 'trećeg
staleža'. Gabriel Marcel* i drugi moderni egzistencijalisti smatrat će Pascala
svojim pretečom, i to s razlogom što je on pisao da je primarna egzistencija,
a ne može biti sistema egzistencije.
»Gorima od želje da nađemo čvrsto tlo i krajnje siguran temelj na čemu
ćemo podići toranj koji seže do Beskonačnoga. Ali sve naše utemeljenje
propada, a zemlja se rastvara u ponorima.«
Gabriel Marcel na to nadovezuje da mi ne spoznajemo stvari već se susre­
ćemo s drugim bićima; ne radi se o spoznaji već o interpersonalnoj relaciji,
gdje Bog zauzima za teiste prvo mjesto a za ateiste divinizirani bitak.
S obzirom na stari spor nominalista i realista egzistencijalizam priznaje
samo partikularnu ili individualnu egzistenciju. Odbacujući općenitost ili
zakone, egzistencijalizam je u novom vidu nastavio stara poricanja ili omalovažavanja
znanosti. Antiscijentizam izbija iz Sartreove usporedbe da čovjek
koji vjeruje u zakone sliči luđaku koji prima naredbe kroz telefon.
Pascalovim se mislima prirodno suprotstavio racionalist Leibniz pobijajući
nauk jansenista o Božjoj milosti, a i o društvenom preuređenju. Razići
će se i s najvećim mistikom onog doba Malebrancheom, koji je jako utjecao
na Wernera Heisenberga, prema njegovim sjećanjima u knjizi Der Teil und
das Ganze, Miinchen 1971. Nicolas Malebranche (1638-1715) odbacio je
učenje naivnog realizma da su naše predodžbe naprosto vjerne slike predmeta,
prenesene preko osjetila, i to s razlogom što se i predmeti i predodžbe
(pojmovi) razlikuju od osjeta. Također on odbacuje i naivni platonizam o
urođenim predodžbama u duši. Za nj je Bog pratemelj sveg postojanja i mi­
šljenja, i kroza nj mi uviđamo sve stvari (vision en Dieu). Prema tome cijeli
je svijet u Bogu, a ne da bi Bog stojao izvan njega kao Tvorac prema
* Le myst�re de l'itre, 1951.
71 
Bibliji i oficijelnoj katoličkoj teologiji. Od njegovih brojnih spisa najsustavnije
je prikazana njegova filozofija u velikom djelu Entretiens sur la metaphysique
et la religion, objavljenom 1680. u Rotterdamu, kamo se povukao
ispred dogmatika u mnogo slobodo�niju sredinu. Dok je za nj priroda
u Bogu, Baruh Spinoza će to preokrenuti svojim panteizmom, da je Bog
u prirodi.
U izmišljenom dijalogu u spomenutoj knjizi Heisenberg ovako reinterpretira
Malebrancheovo shvaćanje odnosa između predodžbi i predmeta:
»Jednake sređujuće tendencije, koje su odgovorne za vidljiv red svijeta,
za prirodne zakone, za nastanak kemijskih elemenata i njihovih svojstva,
za tvorbu kristala, za stvaranje života i svega drugog, također
djeluju i pri nastajanju ljudske duše i u toj duši. Prema njima (sređujućim
tendencijama) odgovaraju predmetima predodžbe i uzrokuju
mogućnost pojmovnog članjivanja.«
Heisenberg je tu nastojao Malebranchea riješiti teološkog nasljeđa, i kad
navodi "sređujuće tendencije" jamačno su mu na umu principi invarijantnosti
koji određuju atomsku strukturu, ali se isto tako očituju u našim predodž­
bama, najizrazitije u matematičkoj imaginaciji gdje se jedna cijela disciplina
bavi simetrijama ili invarijantnostima (teorija grupa). Nastavljajući o Malebrancheu
veli Heisenberg:
»Htio sam samo opomenuti da se pri atomima ne govori tako jednostavno
o iskustvu; jer bi moglo biti da atomi, . koji se ne mogu izravno
promatrati, nisu naprosto stvari, nego pripadaju fundamentalnijim strukturama
gdje više nema smisla da se razdvoje na predodžbu i predmet.«
Nekritički prirodoslovac bio bi odmah spreman da fiziku i kemiju shvati
za prirodu samu; naprotiv, apstraktni epistemolog bi teoriju suprotstavio ili
usporedio s prirodom. No jedno i drugo promašuje. Znanost nije samo
apstraktna spomaja svijeta, već je to vrlo aktivno sudjelovanje ili interakcija
s prirodom.
Leibniz bi prihvatio Malebrancheovo i Heisenbergovo opovrgavanje naivnog
realizma, kao što se vidi iz njegove uljudne polemike s Lockeom, u
Nouveawc Essais sur l'entendement humain, 1704, gdje u tradicionalnom
obliku dijaloga između empirista i idealista-racionalista imosi shvaćanja o
iskustvu i riječima, o odnosu tijela i duše. Prema Lockeu duša je isprva
tabula rasa (neispisan list), a sve manje dolazi nam od osjetilnih utisaka,
prema njegovoj mamenitoj maksimi: Nema ničeg u intelektu što nije prije
bilo u osjetilu. (Nihil est in intellectu, quod antea non fuerit in sensu.) Jest,
odgovorit će Leibniz, ali vi morate također prihvatiti dušu i njezin ustav.
To stanovište odjeknut će gromko u Kantovoj Kritici čistog uma.
Za Leibniza sve što postoji ili se zbiva ima svoj razlog; i, obrnuto, sve
što je dovoljno obrazloženo ili logički nužno također postoji. Ontolog ipak
nije mogao smetnuti s uma kako se svašta događa oko njega i koliko je zla u
tom svijetu. Kako to pomiriti s pojmom savršenog bića koje je stvorilo
sve i sve unaprijed vidi? To je pitanje odavno mučilo skolastike ne nalazeći
zadovoljavajući odgovor. Već je Nicolaus Cusanus u 15. stoljeću branio pre-
72 
dodžbu Božje savršenosti dijalektički, da zlo nužno dolazi s dobrim. A sve
se suprotnosti ujedinjuju u Bogu kao beskonačnom biću, tako da se samo
u našoj ograničenosti čine pojedine stvari nesavršene. Na ta razmišljanja
prikvačit će se Leibniz. On postavlja zanimljivo pitanje je li tko pravednik
zato što ga Bog voli, ili Bog voli koga zato što je pravednik. Prema Leibnizu
može se prije svega odlučiti što je dobro a što zlo pa on odbacuje ekstremnu
protestantsku tezu da je dobro ono što se čini Božjom voljom, a zlo ono što
Vrag potiče. Odatle čini Leibniz korak dalje izvodeći poput Nikole Kuzanskog
da je kakvo dobro neizbježno praćeno kakvim zlom, no ovaj je naš svijet
ipak tako uređen da je najbolji od svih mogućih svjetova; jer bi u nekom
drugom svijetu bilo još više zla i nepravdi.
Leibnizova tvrdnja o našem kao najboljem od mogućih svjetova morala
je izazvati sve one slobodoumnike kojima se feudalni poredak pojavljivao
bezuman i nepravedan. Vrlo duboke kritike je njemačkom metafizičaru
uputio Pierre Bayle (1647-1706), jedan od preteča prosvjetiteljstva, doduše
sa stanovitom skepsom u ljudski razum. Izazvao je buru izrekom da je bezvjerstvo
bolje od praznovjerja pa država ne smije progoniti ateiste. Sam pak
nije tome izbjegao, osuđivan i od katolika i protestanata. U svojem vrlo
utjecajnom Dictionnaire historique et critique, objavljenom u Rotterdamu
1697, kamo je izbjegao iz Francuske, objašnjavao je kritički sve pojmove,
važne za tadašnju znanost i filozofiju. Tu nije ni štedio Leibnizovu tvrdnju
o najboljoj mogućoj dobroti ovog svijeta, a također je pobijao tezu o prestabiliranoj
harmoniji. Leibniz ističe kako je prava radost imati takvog
kritičara kao Bayle koji je i dubok i fair prema protivnicima; pa u pismu
njemu ponavlja svoju misao vodilju:
»da je sadašnjost bremenita budućnošću ili da svaka supstancija u
svojem sadašnjem stanju mora izražavati sva svoja buduća stanja.«
Zacijelo, Leibniz je morao ići još i dalje, što neće Bayleu izbjeći, da se u
svakoj supstanciji odražavaju i zbivanja svih ostalih supstancija; a, budući
da između njih (monada) nema interakcija, mora se uzeti da su sve promjene
preodređene kako bi se postigao sklad. Bayle je odbacio takvu
samodjelatnost svake supstancije. Od idealističkog monizma bliži mu je
Descartesov dualizam duše i tijela, ali revidira nazore Cartesiusa prema
novoj znanosti. Svojim rječnikom, zapravo prvom enciklopedijom u Europi,
prethodio je francuskim enciklopedistima i utjecao na samog Voltairea. Zalažući
se za tolerantnost različitih vjera, zahtijevao je također odvajanje
crkve od države i bio zdušno omražen među klerikalcima.
Voltaire se u romanu Candide godine 1758. narugao Leibnizovoj obrani
pokvarenog i nepravednog feudalnog društva. Mladi Candide bio je odgojen
u Leibnizovoj optimističnoj filozofiji da bi sam vidio i doživio mnoge nesre­
će, što je posve uzdrmalo stečen nauk da je ovaj svijet najbolji od svih mogućih.
Ovo možda najbolje Voltaireovo literarno djelo završava s rezignacijom
junaka u obrađivanju njegova vrta; a taj naputak je pisac primijenio
na sama sebe, za puno godina. No, kad se sa svojeg dobra u Femeyu vratio
u Pariz ljeta 1777, prije svoje skore smrti, cijeli grad mu je izišao ususret
slaveći ga kao svog najvećeg prosvjetitelja.
Iste godine kad je Voltaire napisao svoje remek-djelo, zaključivao je također
Ruđer u Teoriji prirodne filozofije:
73 
»Dapače, budući da ponajprije, prema mišljenju Leibnizovih sljedbenika
i svih ostalih lustrih branilaca principa dovoljnog razloga i savršenog
svijeta koji odatle proizlazi,. u samom svijetu ima mnogo zla, ali je uza
sve to taj svijet ipak najbolji, jer je odnos dobroga prema zlom od svih
najbolji, moglo bi se dogoditi da u onom dijelu svijeta koji upravo sada
promatramo ono što je izabrano moralo biti ne ono dobro zbog čega se
podnosi sve ostalo zlo, već ono zlo koje se podnosi zbog svega ostalog
dobrog.«
Ruđerova je argumentacija vrlo razorna. Ona predočuje Leibnizovim sljedbenicima
kako bi morali birati zlo slobodnom voljom jer bi tako u velikoj
cjelini osigurali dobromu veći zbroj. Očito bi takav 'izbor' oduzeo činu ono,
što je Leibniz tvrdio, da je po sebi dobar ili zao. Dječak Gottfried Wilhelm
odrastao je u Leipzigu, divnom gotičkom gradu koji je tada naglo podizan
napretkom trgovine i obrta, dok je Ruđerovo djetinjstvo prolazilo unutar
dubrovačkih zidina koje je opkoljavala turska poplava. Njegovu su usplahirenu
mdtu punile priče o divljem konjaništvu, zulumima, pustošenju, haraču,
nabijanju na kolac, o beskonačnom lancu nasilja i odmazdi koji je
stegao Balkan od propasti Bizanta. Pljačka je tu zamjenjivala gospodarstvo a
mito pravdu, i taj kruti osvajački zakon duboko se utisnuo podložnim narodima.
A kad se Ruđer iz dubrovačke oaze preselio u Italiju proslavljenu renesansom,
vidio je ponajprije suparništva i osuđivanje slobodnijih mislilaca
u učilištima, pa neprekidne ratove Spanjolaca, Austrijanaca, Francuza, Talijana
za imućne gradove i provincije. Povrh svega tog vlastohleplja, grabeža,
okrutnosti i bezumlja još iracionalni hir ili samovolj!l. I kako da povjeruje u
opravdanost takvog svijeta? Leibniz je u tome mogao vidjeti najbolji mogući
slučaj, no to se protivilo zdravom razboru Dubrovčanina koji je mogao zami­
šljati bolje političke prilike i nadati se napretku.
Ipak u nečemu se oba mislioca slažu: da istraživanje prirode ne ruši religiju,
kao što iznosi Leibniz u raspravi O načelu kontinuiteta:
»la, medutim, ne osporavam da se prirodna zbivanja mogu i moraju tumačiti
zakonima matematičke mehanike ... Principi fizike, a prema tome t
principi mehanike, ne mogu se sami dalje izvesti iz zakona matematičke
nužnosti, već se njihovo obrazloženje oslanja na Najvišu inteligenciju
kao ono zadnje; u tom teli pomirba izmedu vjere i uma. Da su Henry
More i drugi učeni vjernici imali to na pameti, ne bi se trebali bojati
da će napredak na području mehaničke korpuskularne teorije naškoditi
religiji. Ta se znanost ne odriče ni Boga ni nematerijalnih supstancija,
štoviše, ona može, ako se ispravno shvati te dalje produbi i dopuni,
bolje no što je to pndala dosadašnja filozofija, ponovo dovesti do onih
uzvišenih stvari.«
Na sličan način uvjeravat će i isusovac Ruđer svoje pretpostavljene da atomistika,
tako dugo prokleta i zabranjena, vodi do boljeg razumijevanja Tvorca
svijeta.
74 
O PROSTORU I VREMENU
Već s trideset godina Ruđer je upao u oči Vatikanu svojim matematič­
kim talentom. Kad su se na kupoli Sv. Petra pokazale opasne pukotine, papa
ga je pozvao s još dva matematičara da osigura crkvu. Bošković je potkraj
godine 1742. napisao zajednički prijedlog kako da se obavi popravak bazilike,
a to je izašlo pod naslovom: Parere di tre matematici sopra i danni, che si
sono trovati nella cu pola di S. Pietro*. Iz kasnijih navoda izlazi da je Ruđer
obavio glavni posao. Dotad su se građevinari služili praktičkim znanjem, no
statika zdanja nukala je od antičkih vremena na upotrebu geometrije. Svakako,
najstabilnije su onakve građevine koje imaju stanovitu geometrijsku
simetriju, bilo valjka, kvadrata, stošca ili kugle, a time se ujedno najviše štedi
na materijalu. Primjena geometrije nije bila dakle nova u djelu trojice matematičara.
Ali bio je to, po svoj prilici, Bošković koji je pri rješavanju tog
problema primijenio također princip virtuelnih pomaka što ga je općenito
formulirao Svicarac Johann Bernoulli godine 1717. Prema tom načelu nije
odlučna sila, već rad što bi ga sustav izvršio pri zamišljenim pomacima. U
stanju ravnoteže mora taj ukupni (zamišljeni) rad iščezavati, ili drukčije
rečeno, potencijalna energija mora biti minimum. Djelo trojice matematičara
jamačno je prvo sjedinilo geometriju i novu mehaniku pri statičkim problemima
graditeljstva, a pokazuje kako je već tridesetogodišnji Ruđer vladao
zakonima sila i gibanja.
Vatikan je kasnije naložio prominentnom znanstveniku da izmjeri meridijan
koji prolazi kroz papinsku državu. Taj je rad bio ponajviše važan za
Boškovića što je tu oštrio pojmove o prostoru. Njegovi postupci mnogo su
doprinijeli napretku geodezije. Značajno je da ga je mjerenje na krivudavim
površinama upućivalo na predodžbu da bi se mogla zasnovati geometrija
koja ne bi bila utemeljena na euklidskim pravcima. Zacijelo, obična ga trigonometrija
nije više zadovoljavala.
Ako su tehnički problemi ometali znanstvenika, bivali su sud točnosti.
Sto su prostor i vrijeme, kako se te naše temeljne predodžbe odnose prema
objektivnim odnosima među stvarima našeg okoliša, što znači prostorno
protegnuće i vremensko trajanje svemira - sve su to pitanja koja stalno
zaokupljuju Boškovića. On je sam parafrazirao glede prostora Augustinov
paradoks o vremenu, kao što stoji u Confessiones:
* Mnijenje triju matematičara o o§tećenju nadenom na kupoli Sv. Petra.
75 
»Jer .fto je vrijeme? Tko bi to mogao lako i kratko objasniti? Tko bi to
mogao prikazati riječima i misaono dokučiti? A ipak: što nam je u na­
šem govoru blite i poznatije od pojma vremena? Mi razumijemo svakog
puta što se pod tim misli kad o njemu govorimo, i razumijemo također
kad čujemo drugoga o tome govoriti. Sto je dakle vrijeme? Dok me
nitko ne pita, znam to; kad nekomu želim objasniti na njegovo pitanje,
ne znam.«
Augustin tu lucidno primjećuje da nam je posve jasno kad tko kaže »Za dva
sata stižu kola« ili »Sutra ujutro ćemo doručkovati« ili »Jučer u podne puknuo
je tope; međutim sam opći pojam vremena vrlo je teško definirati. Ru­
đer to isto razmatranje proteže i na prostor. Razumijemo točno kad tko
veli »Moja kuća je udaljena od gradskog trga dva kilometra« ili »Razmak
između nas dvojice je pet koraka«. No što je općenito prostor?
Ludwig Wittgenstein spominje također to Augustinovo mjesto iz Confessiones
kao tipičnu filozofsku zabunu kad se traži 'bit' ili želi riječima dati širi
smisao no što ga imaju u konkretnim upotrebama. Otac logičkog empirizma
dosljedno je odbacio sve općenitosti i uzroke u prirodi, a držao se jedino
logičkih nužnosti. Njegov Tractatus logico-philosophicus, napisan za dopusta
s fronte ljeta 1918, započinje tvrdnjom: Svijet je sve što je slučaj ; svijet je
skupnost činjenica, a ne stvari; svijet je određen činjenicama i time da su
to sve činjenice. I ako će stariji Wittgenstein napustiti mladenačku tezu o
logičkoj strukturi jezika, ipak će do kraja poricati općenitosti i zakonitosti
kakve je uzimala filozofija i znanost o prirodi.
Bošković je kao prije Augustin i poslije Wittgenstein svjestan te pojmovne
teškoće o prostoru, vremenu i zakonu, ali traži rješenje u posve drugom
razm
smjeru, odstupajući čak od svojeg najvećeg učitelja Newtona. Njegova se
išljanja nadovezuju na grčke rasprave. Za Talesa taj problem još ne
postoji jer mu je prapočela voda svuda i uvijek. Prostor i vrijeme tu su uključeni
u prapočela. Problemi su nastali atomistikom kad su Leukip i Demokrit
uveli prazan prostor između nedjeljivih, sićušnih grudica. Prema njima
postoji i punoća i praznina. Vrlo utjecajni elejci, čije je škole bio osnivač
Parmenid s učenjem o jednom sveobuhvatnom, nepromjenljivom i vječnom
bitku, suprotstavili su se predodžbi praznog prostora pa čak i gibanja. Ako
je praznina ništa, kako može postojati? Osobito su značajni bili Zenonovi
paradoksi, što će svu kasniju filozofiju, a i Ruđera Boškovića zaokupiti. On
nije našao samo proturječje u pojmu praznog prostora već i u pomišljanju
gibanja, kao što je to ilustrirao na natjecanju brzog Abila sa sporom kornjačom.
Neka je na početku utrke kornjača nekoliko koraka ispred Abila.
Dok Ahil stigne do mjesta gdje je bila kornjača, ona će već nešto odmaknuti
naprijed. A kad on dospije i na to mjesto, kornjača će opet nešto prokročiti
naprijed; i tako stalno dalje. Dakle, Ahil neće nikad prestići ili, dapače, dostići
kornjaču. Naravno, svatko zna iz iskustva da čovjek ipak prestiže sporiju
životinju. Zenonov paradoks je ukazivao na to kako su proturječne predodžbe
izgrađene na osjetilima (vidu, dodiru, zvuku, mirisu) pa takvo osjetilno
znanje mora ustupiti pred racionalnom spoznajom. Elejci, počevši s Parmenidom
i još dosljednije sa Zenonom, otvorili su dugu i nikad nedovršenu
raspravu razdvajajući oštro osjete, vanjske stvari i misli. Sto su osjetilno
znanje proglasili varavim, ne umanjuje njihov odmak od mitopoetskog mi­
šljenja, gdje je to sve bilo jedno. Zacijelo, atomisti su još radikalnije povukli
76 
razliku između objektivnog i subjektivnog, između onoga što realno postoji
i onoga što se javlja u osjetilima. Tako bi geometrijski lik bio pravo svojstvo
atoma dok bi osjeti kao boja, miris, zvuk bili samo "mnijenja ljudi".
Prema Demokritu mi zamijećujemo tako vanjske predmete da od njih dolaze
sličice (vjerne umanjene kopije) do naših očiju, a te sličice kao i organizmi
sastavljeni su od atoma.
lako je Platonov sastav od istokračnih pravokutnih trokuta trebao dati
teoriju svijeta, on je poricao postojanje praznog prostora poput elejaca. Aristotel
je također u svojoj fizici odbacio mogućnost postojanja vakuuma, i
to ponajprije zato što mu je potreban medij koji dalje gura izbačeni projektil.
Budući da taj argument biva uzdrman, počinje se praznina uvlačiti u
fiziku. Svakako pod utjecajem grčkih filozofa uvriježilo se u skolastičkih
pisaca da priroda ima užas od praznog prostora (horror vacui). Tek nakon
što su Evangelista Torricelli i Otto von Guericke slavnim eksperimentima demonstrirali
vakuum i tlak zraka, taj horror vacui prelazi u mjerivu fizičku
veličinu. No time je i stari problem praznog prostora stupio opet u središte
znanstvenog i filozofskog zanimanja.
Definiravši materiju protežnošću, Descartes je dosljedno poricao postojanje
praznog prostora. Huygens je pak svemir potpuno ispunio eterom, finim
fluidom koji će imati svojstva idealne tekućine, tako da ne pruža otpora
gibanju. (Uistinu je Huygens u Traite de l'Aimant, 1680. uveo tri vrste etera,
jedan za širenje svjetlosti, drugi za prijenos magnetskih učinaka i treći za
težinu.) Newton se, na sreću, nije potkraj upustio u spekulacije o eteru kao
prenosniku učinaka, već ostaje pri apsolutnom ili matematičkom prostoru
i vremenu.
Kad se otkidao od peripatetičke tradicije koja je zabacivala prazninu i
približio Newtonu, počeo se Bošković intenzivnije baviti pitanjem prostora,
i to ponajprije s matematičkog aspekta. Nakon što je objavio više geometrijskih
rasprava, a bavio se i praktički geodezijom, on iznosi u spisu De
continuitatis lege 1754. svoja razmišljanja o prostoru i vremenu da to još
više proširi iduće godine u Dopunama djelu Benedicta Staya, o čemu će još
biti više govora. Njegovi radovi o kometima, svjetlosti, sili teži, geodetskim
mjerenjima, izravnavanju mjernih pogrešaka (prije Gaussa), plimi i drugim
fizičkim ili astronomskim problemima pribavili su mu priznanje u znanstvenom
svijetu. Također se istakao kao nastavnik u Rimskom kolegiju. Talijanska
ga učilišta i intelektualci sve više poštuju. Tako biva izabran za člana
najuglednije Akademije u Bologni. Glas o njemu širi se u ostaloj Europi.
Stječe znance i prijatelje u Francuskoj, tada duhovno i politički najživljem
miljeu.
Sam Voltaire se pismom zahvaljuje Ruđeru što ga je predložio za člana
književnog društva Arkadija, nazvanog prema starogrčkoj idealnoj postojbini
pastira koji su se odali pjesništvu i glazbi. U toj rimskoj arkadiji kupili
su se ne samo umjetnici nego i liberalniji svećenici, među njima i prelati.
Da je takav skeptik i kritičar feudalno-crkvenog poretka kao Voltaire bio
primljen za člana, govori o slobodoumlju tog društva. Sam Voltaire učio je
u jezuitskom kolegiju Louis le Grand gdje je, kao što spominje u pismu
zahvaljivanja, stekao ljubav prema lijepoj knjizi* pa veli:
*Deanović, Voltaire, Bo�ković, Academia degli Arcadi, Godišnjak Sveučilišta
u Zagrebu 1929.
77 
»Vaša vrlo učena Družba Isusova, koja me je odgojila, i prema kojoj ću
uvijek sačuvati najnepromjenljivije počitanje, postaje dakle moja zaštitnica
u Italiji kao u Parizu?«
Zajedno s Voltaireom bila je u Arkadiju primljena i markiza Gabrielle
Emilie du ChAtelet, tada 40 godina, ali još uvijek vrlo lijepa. Učena u matematici
i fizici, ona se također umjela zabavljati s kavalirima pokraj starijeg
supruga baruna. No njezin trajniji ljubavnik postao je Voltaire pa će on
lS godina boraviti na imanju markize. Gabrijela du Chatelet se zainteresirala
za mladog i već glasovitog profesora Rimskog kolegija, i njih dvoje će se
posve složiti u obaranju Leibnizove »vitalne sile«. Kontakt je prva uspostavila
markiza zatraživši Boškovićev spis o tom problemu. Nažalost, ta je
umna žena umrla prerano u četrdeset i osmoj godini, tako da je Ruđer više
nije zatekao kad se preselio u Francusku. Voltaire će pak napustiti Francusku
i prihvatiti gostoprimstvo Friedricha II (Velikog) koji mu je dao stan
u berlinskom dvorcu i plaću od 20 000 livri. Mladi Friedrich bio je pobjegao
od očeva odgojnog drila u Francusku gdje ga je Voltaire prosvjećivao; a otada
je on zadržao trajnu ljubav za francuski jezik i kulturu, dok je, naprotiv,
prezirao njemačku književnost. Stoga će Friedrich II (Pruski, Veliki, još
zvan Jedini) kupiti oko sebe emigrante iz Francuske.
Voltaireov interes za ulazak u Arkadiju bio je ponajviše izazvan nadom
da će mu isusovci učvrstiti položaj pjesnika na dvoru u Versaillesu i ujedno
preporučiti izvođenje njegovih drama u Rimu. Također se nadao da će mu
to članstvo olakšati pristup u Francusku akademiju, gdje su jezuiti imali
znatan utjecaj . Ruđer Bošković bio je dobro upoznat s tim Voltaireovim
planovima i u svemu ga podupirao, iako se nije slagao sa svim njegovim nazorima
o religiji. Svakako, bilo je tu mnogo više tolerantnosti no što se nalazi
u historiografijama tog doba. Međutim, papa Benedikt XIV. bio je rasrđen
nekim Voltaireovim duhovitostima na podsmijeh crkvi pa su njegove
drame nestale s rimskih scena.
Ratni događaji su ponovo potresli Europu tih godina oko 1746, kad su
Voltaire i Bošković uspostavili korespondenciju. Francuska vojska upala je
u bogatu Flandriju i preotela je Saskoj; Friedrich II. zvan Veliki (ne s nepravom
prema Napoleonovu sudu koji je cijenio tog smjelog organizatora i
stratega}, dakle taj veliki Prus pobijedio je Austrijance i Sase koji su morali
predati Sleziju a potom i Cešku; a u Engleskoj je pak pretendent na prijestolje
Edward Stuart bio poražen nakon što je upao onamo uz pomoć Spanjolske
i Francuske; a papinsku su državu pustošili $panjolci na nemoć Benedikta
XIV. i bili konačno poraženi od austrijske vojske koja je prodrla i
zaposjela sjevernu Italiju. O svim tim događajima piše Ruđer svojima u
Dubrovnik iznoseći glavne činjenice i svoje komentare pa tako sa stjecanjem
sve većeg znanstvenog ugleda postaje ne samo informator već i prvi diplomat
svoje Republike. Njegovi sudovi o europskim prilikama prikazuju prije
svega humanista komu je najvažnije uspostaviti mir, ali će također sa simpatijama
pratiti otpor slobodnih gradova protiv gramzljivih velesila. Kao
Dubrovčaninu ostaje mu ideal gradskih republika koje su se, kao u starogrčko
doba i za talijanske renesanse, kulturno i politički više afirmirale od
moćnih i velikih država. Zacijelo, državni centralizam pogodovat će napretku
prometnica, trgovina i veleindustrije, a također i formiranju velikih nacija,
ali je s druge strane gušio stare gradske samouprave i europsko zajedništvo,
78 
tako promicano humanistima. Postići sklad između lokalnog i internacionalnog
- ostaje i danas jedan od akutnih problema.
Ugroženost i nemir naokolo podgrizali su koncentraciju istraživača, pogotovo
kad su mu još natovarili posebne dužnosti u Vatikanu kao vjersku
brigu za Dubrovačku Republiku, ali je on ipak uspio toliko se distancirati
da je u tišini pripremao svoju buduću veliku gradnju. Krenuo je u pravom
smjeru kritizirajući tada raširen pojam beskonačno malih veličina. lako je
Leibniz prema povijesnim izvorima deset godina poslije Newtona otkrio diferencijalni
i integralni račun, njegov se formalizam pokazao najefikasniji pri
rješavanju matematičkih i mehaničkih problema. Međutim, on je taj svoj
pronalazak povezao s uvođenjem beskonačno malih veličina. Tako bi postojala
beskonačno mala dužina (put) ds i beskonačno malo vrijeme dt, a brzi·
na bi tad bila dana kvocijentom tih dviju beskonačno malih veličina, dakle
jednaka ds/dt. Bez obzira na praktičnost tog formalizma krili su se tu sporovi
još od grčke filozofije. Može li se neka dužina beskonačno dijeliti (na
polovinu, pa polovina opet na polovinu, i tako dalje) ili toj diobi ima svr­
šetak. Atomisti su smatrali da se uzastopnim cijepanjem materije dolazi do
čestica koje se više ne mogu dijeliti, no mnogim je matematičarima bila
takva predodžba zazorna. Uvođenje beskonačno malih veličina trebalo je riješiti
taj stari spor. Nešto beskonačno malo ne bi se dalo dalje dijeliti, ali bi
ipak predstavljalo stanovit entitet, matematičku ili · fizičku veličinu. Ruđer
Bošković je već vrlo rano shvatio konfuznost tog pojma pa u disertaciji, kad
mu je bilo trideset godina, piše:
»Smatramo da nema beskonačno malih veličina, u sebi samima odre­
đenim.«
Dosljedno s tog stanovišta doći će on do teze da se pri infinitezimalnom ra­
čunu radi o graničnim vrijednostima kad neka veličina raste ili pada bez
zastoja. lako se Leibniz toliko upirao na načelo kontinuiranosti, tom principu
ne trebaju beskonačno male veličine, dapače to zamućuje neprekinutost.
Shvaćajući beskonačno u procesu ili slijedu, Bošković rješava i Zenonovu
antinomiju o utrci Ahila s kornjačom. Njegovo shvaćanje neprekinutosti
prethodi njemačkom matematičaru Juliusu Richardu Wilhelmu Dedekindu
koji je godine 1872. objasnio narav iracionalnih brojeva.
Najprije su jednostavnim brojenjem bili uvedeni prirodni brojevi 1, 2,
3, 4 ... Dalje je poopćenje pojma broja bilo da su se uveli omjeri ili razlomci
cijelih brojeva. No već su stari matematičari zamijetili, osobito pri računanju
dijagonale kvadrata, da nema racionalnog broja X koji bi zadovoljio
Pitagorinu jednadžbu Xt = 12 + lt. Zagonetka što je korijen y2 stoljećima
je opsjedala matematičke duhove. Prema Dedekindu može se taj iracionalni
broj tako definirati da se uvedu dva slijeda racionalnih brojeva, jedan kojem
su svi članovi manji od korijena od 2, i drugi kojem su svi članovi veći. Prerez
tih dvaju slijedova ili 'rupa' definira tad iracionalni broj. Uvođenjem iracionalnih
brojeva bila je postignuta neprekinutost i pun opseg realnih brojeva.
Kad je Dedekind pisao svoj fundamentalni rad Stetigkeit und irrationale
Zahlen 1872, je li on znao za Boškovićevo opsežno matematičko djelo?
Zacijelo u drugoj polovini 19. stoljeća tone Ruđer Bošković u zaborav među
matematičarima, dok će ga opet živo spominjati engleski fizičari.
79 
Usvojivši posvema princip kontinuiteta, Ruđer Bošković također prihva­
ća i atomističku hipotezu, koliko god to može biti paradoksno ili čak proturječna.
Ali on će tu hipotezu uskladiti sa svojim shvaćanjima prostora i
vremena, tako da atomima oduzme protežnost - bitno svojstvo materije od
Descartesa. Njegovom maštom sve više vlada predodžba sile, kao što ju je
Newton uveo gravitacijom. Koliko bi mu pomoglo da je znao za pismo
Newtona u kojem odbija tumačenje, poslije tako rašireno, da bi sila bila
usađena u samoj masi:
»Da bi gravitacija bila prirođena tvari, u njoj sadržana i vezana s njezinom
. biti, tako da jedno tijelo može djelovati na drugo u daljinu kroz
prazni prostor, bez posredovanja čega drugoga ... za mene je tako velika
apsurdnost da nitko ne može nikada upasti u to tko ima u filozofskim
stvarima kompetentnu sposobnost mišljenja.«
(Newton's Papers and Letters, ed. by Bernard Cohen, Cambridge, Univ.
Press, 1958)
Da sam Newton nije bio daleko od toga da upadne u takvu apsurdnost, vidi
se iz ovog pitanja iz njegove Optike:
»Nemaju li male čestice neke moći, sposobnosti ili sile kojima djeluju
u daljinu, ne samo na zrake svjetlosti da ih odbijaju, lome i ogibaju,
nego i jedna na drugu, kako bi izvele velik dio pojava u Prirodi?«
Bošković je dosljedno odbijao djelovanje na daljinu pa će mu i sile biti fundamentalna
realnost. Pošto gravitacija biva općenito prihvaćena, Newtonovi
će se sljedbenici razdijeliti; jedni će gravitaciju pripisati masi, dok će je
drugi svoditi na djelovanje etera. Eulerova obrada hidromehanike oko 1750.
bila je vrlo poticajna za spekulacije o eteru. Idealna tekućina ne stavlja otpora
gibanju tijela pa u njoj vrijedi načelo ustrajnosti. To je razvilo krila
pristašama etera. Da se može izbjeći uvođenje etera kao i daljinske sile, pokazat
će tek Ruđerovo djelo.
Prema Newtonu bi se tijelo izvan djelovanja sila gibalo jednoliko u pravcu,
gledano u apsolutnom vremenu i prostoru. On priznaje da je vrlo teško
odvojiti apsolutna gibanja od relativnih, kao što se opažaju u promjeni r�­
maka između tijela; no ipak mu se to ne čini neizvedivo. Utvrditi se to mo­
že, prema njemu, pri vrtnji gdje se javljaju centrifugalne sile. Zbog takve
sile diže se površina vode prema rubovima lonca kad ga zavrtimo. Također
se zbog centrifugalne sile Zemlja sploštuje, što je bila jaka potvrda Newtonove
mehanike. Ruđeru se taj eksperiment s vrtnjom vode u loncu nije činio
neospornim dokazom apsolutnog prostora. Jer ta se vrtnja opaža s obzirom
na Zemlju kao mirujući sustav, što nikako ne mora biti u apsolutnom prostoru;
mogao bi lonac mirovati u apsolutnom prostoru. Međutim opažao bi se
isti učinak.
Tu je Bošković bio prekratak. Relativno gibanje između lonca i Zemlje
nije odlučno za pojavu tromosti i centrifugalnih sila. Kao inercijalni sustav
morao bi se uzeti sustav zvijezda stajačica, kao što će to kasnije pisati Ernst
Mach u anticipaciji Einsteinove opće teorije relativnosti. No Bošković je udario
dobrim smjerom. Međutim, sam taj Machov princip opće relativnosti i
ne mora biti tako evidentan niti dokazan; jer što bi značilo da se u jedan
80 
dan cijeli svemirski svod okrene oko Zemlje? Sto bi značile takve goleme
brzine, dapače, beskrajne ako bi se svemir protegao u beskonačnost?
Na isti način Bošković kritizira i drugi Newtonov eksperiment s dvije
kugle spojene elastičnom vrpcom. Kad se kugle zarotiraju oko zajedničkog
težišta u praznom prostoru, vrpca se rastegne; što je vrtnja brža, veća je
elastična sila i više se produžuje vrpca. Ruđeru se to ne čini uvjerljivim pokazivanjem
apsolutnog prostora pa piše u Dopunama Stayevoj poemi:
»Ali, što prije svega ostaloga čini beskorisnom ovu i prije navedenu metodu
(s loncem vode) i bilo koju drugu, jest to da kad bi se nama i onim
tijelima nametnula jednaka i usporedna gibanja na bilo koju stranu,
sva bi relativna gibanja ostala potpuno ista prema prihvaćenim načelima
mehanike ... Stoga mi se čini najočevidnijim to da ne molemo nikada
nikakvim načinom razlikovati apsolutno gibanje od relativnoga.«
Ruđer Bošković nije po svoj prilici znao za kritiku Newtonova apsolutnog
prostora i vremena koju je raspredao biskup i filozof George Berkeley (1685
-1753), irskog podrijetla, jedan od najistaknutijih predstavnika britanskog
empirizma. On je isprva bio pod jakim Lockeovim utjecajem, ali se pribli­
žava Malebrancheovoj filozofiji o Bogu u kojem je sve sadržano. Njegovo
načelo esse est percipi moglo se shvatiti da je postojati identično sa zamijetiti
pa su njegovi sljedbenici pisali da tijela postoje samo dok se zamije­
ćuju. Sad se Berkeley ogradio od tog shvaćanja*:
»Vi možete smatrati, ako želite, da objekti osjetila imaju samo 'in-and­
-out' egzistenciju, da su stvoreni i uništeni sa svakim obratom čovječje
pozornosti,· ali ne pripisujte meni to stanovište. Ja to ne smatram.«
Svakako, njegovo glavno djelo Treatise Concerning the Principles of Human
Knowledge 1710. ide dalje od Johna Lockea u smjeru idealističke filozofije
poričući postojanje materije. On tu ponajprije priznaje samo ono što se
vidi ili zamijećuje osjetilima da bi zatim sve proglasio duhovnim.**
S empiričkog stanovišta bili su mu Newtonov apsolutni prostor i vrijeme
samo utvare. Za eksperimentalno dokazivanje apsolutnog prostora veli
on da ti pokusi samo pokazuju vrtnju lonca s vodom ili dviju kugala prema
drugim svemirskim tijelima***. Iz te njegove primjedbe bi izlazilo da bi se
opažani učinci isto pojavili kad bi lonac ili dvije kugle mirovale, a zvjezdani
se sustav zavrtio. Važna su samo relativna gibanja. Berkeley je izrazio to
načelo relativnosti prije Macha, komu se taj princip pripisuje. Tek kad se
uzme u obzir cijeli svemir, može se inercija ili zakon ustrajnosti smisleno
održati. Zaista, genijalan Berkeleyev uviđaj ! No, je li time utvrđena relativnost?
lli taj svemir kao cjelina dobiva značenje Newtonova apsolutnog prostora?

* Encyclopaedia Britannica, 1971.
** Berkeley je ostavio za sobom bilježnicu s filozofskim komentarima gdje
zastupa puno umjerenija shvaćanja, bliže Lockeu. Za nJ postoji ne samo ono
što se zamijećuje već također i ono što se može zanujetiti. Ako je "u prvoj
misli" bio siguran o sadržajima svoje svijesti, "pri drugoj misli" također je
siguran da postoje stvari izvan nas.
*** De motu, 1721.
6 Ruđer Bolković 81 
Berkeleyeva kritika pogađa također Newtonovo shvaćanje sile kao uzroka
promjene gibanja. Sa svojeg empiričkog stanovišta zaključuje on da kauzalnost
uopće ne pripada eksperimentalnoj znanosti, a njegova interpretacija
fizike jako podsjeća na Poincareov konvencionalizam:
»SUa, gravitacija, privlačenje i slični termini su zgodni za raspravljanje
i računanje gibanja i gibajućih tijela, ali ne za razumijevanje same prirode
gibanja.«
\ U istom djelu De motu podučava Berkeley dalje znanstvenika koji uzima tijela
kao uzroke pojava:
»Fizičar promatra slijed osjetilnih datosti (sense data), povezanih pravilima,
i tumači što prethodi u njihovu redu i što slijedi kao učinak. U
tom smislu velimo da je jedno tijelo uzrok gibanja drugoga, ili da potiče
gibanje, vuče ga ili gura.«
I tu Berkeley prethodi Machu koji je objašnjavao da su tijela samo kompleksi
osjeta koji se trajnije javljaju skupa. Evo što Berkeley veli:
»Budući da se opaža da neki osjeti prate jedan drugog, zbiva se da se
označuju jednim imenom i smatraju jednom stvari. Ako se, na primjer,
opaža da se zajedno pojavljuju stanovita boja, osjet okusa, osjet mirisa,
oblik i čvrstoća, tad se smatraju određenom stvari koja se označava
imenom jabuka. Neka druga grupa osjeta čini kamen, drvo, knjigu ili
sličnu osjetilnu stvar.«
·
Da vanjska stvar doista postoji neovisno o. osjetima, ne može se dokazati
jer bismo to opet utvrđivali osjetima. Ako i Ernst Mach nije znao za
te izvode, njegovo je razmišljanje gotovo identično*, a jednako je, ako ne i
bolje, razumio fiziku:
»Ne stvaraju tijela osjete, nego kompleksi osjeta izgrađuju tijela. Ako se
fizičaru čine tijela kao nešto što zaista postoji, a osjeti, naprotiv, kao
nestalna, prolazna prividnost, tad se on ne obazire na to da su sva 'tijela'
samo misaoni simboli za komplekse osjeta.«
Za Macha su osjeti posljednji elementi svijeta. S tog stanovišta on je dosljedno
poricao postojanje atoma, a i materija mu leži "s one strane iskustva",
kao što i "duh".
I Berkeleya i Macha izvrgao je Vladimir Lenjin oštroj kritici u izvanredno
utjecajnoj knjizi Materijalizam i empiriokriticizam, 1909. On tu
piše:
82
»Prva je pretpostavka spoznajne teorije bez sumnje u tome da su osjeti
jedini izvor naših spoznaja. Pošto je Mach prihvatio tu prvu pretpostavku,
zabacuje on drugu važnu pretpostavku, naime pretpostavku objektivne
realnosti koja je čovjeku dana u njegovim osjetima ili je izvor ljud-
* Beitrllge zur Analyse der Empfindungen, 1886. 
skih osjeta. Polazeći od osjeta, može se poći linijom subjektivizma koja
vodi solipsizmu (tijela su kompleksi ili kombinacije osjeta), ali se takoller
može poći i linijom objektivizma koja vodi materijalizmu (osjeti su
odrazi tijela, vanjskog svijeta). Za prvo stajalište - za agnosticizam,
ili ako se ide jo§ dalje, za subjektivni idealizam - ne može biti objektivne
istine; za drugo stajalište - za materijalizam - bitno je priznavanje
objektivne istine.«
Kad\ epistemologija polazi od osjeta, tad nije materijalizam bitno oprečan
pozitivizmu. Teza da osjeti odrazuju tijela temeljna je za teoriju odraza,
gnoseologiju dijalektičkog materijalizma. Kad se pođe putem objektivizma,
naime da se spoznaje vanjski svijet s njegovim zakonima i svojstvima, neovisnim
o ljudskom stajalištu ili činu, tad se inzistira na objektivnim istinama,
a to može u povijesnim okolnostima biti arogantno. Sam Bošković izražavao
je dosta skepse na apsolutnu spoznaju.
U geometrijskim dokazivanjima najvažniju ulogu ima kongruencija ili
sukladnost. Dva su lika jednaka ako se pomicanjem mogu dovesti do potpunog
poklapanja. Pomakne li se apsolutni kruti štap, on nam predočuje istu
duljinu i nakon pomaka; bar tako prema euklidskoj geometriji. Ruđer Bo­
šković je to osporio. Prema njegovu shvaćanju duljina štapa će se pri pomaku
promjeniti jer se sile koje drže štap mijenjaju promjenom položaja prema
ostalim dijelovima svemira. On piše:
»Iz svega ovoga izlazi da uopće ne možemo neposredno spoznati apsolutne
daljine niti ih možemo među sobom uspoređivati zajedničkim članom
... «
Isto to vrijedi i za vremenske razmake. Time što prenosimo iz jednog sjedišta
u drugo određenu duljinu ili određeno trajanje nikako ne možemo više
tvrditi da je to ista duljina ili trajanje. Poslije mnogo godina Ruđer se
vraća na taj problem i zaključuje skromno:
»Doista ništa ne znamo o apsolutnom, a tek ne§to o relativnom, i to je
tako sićtdno da se poslije svih istraživanja krećemo u najvećem neznanju
o Prirodi . . . Kad bi filozofi na§eg vremena dublje zagledali u to, i
pažljivije to razmotrili, pustili bi doista onu prekomjernu napuhnutost
i nepodnošljivu gordost.«
Sve više uvjeren u nemogućnost apsolutne spoznaje, Bošković je teško podnosio
znanstvenike i filozofe koji su se dičili konačnim istinama. Apsolutne
spoznaje bile su često samo retoričko ruho taštine ili samouvjerljivosti. Ru­
đerov kritički duh priklonio se relativnosti ljudskih spoznaja, zacijelo, ne u
onoj radikalnosti koja je poricala svaku istinu. Pitanje je da li je i Protagoras
u petom stoljeću pr. Kr. sa slavnom izrekom: »Ćovjek je mjera stvari«,
zamišljao onakav relativizam ili agnosticizam kakav su mu pripisali protivnici
protjeravši ga iz Atene da se na bijegu utopi. Relativnost je u Boškovi­
ća bila skopčana sa stanovitom skepsom, dok će Einsteinova teorija nositi
ime relativnosti zato što kao prvi aksiom uzima fizičko načelo relativnosti
sustava u uzajamnom gibanju. Drugi pak Einsteinov aksiom o konstantnosti
brzine svjetlosti unosi apsolutnost u prostorno-vremensku metriku pa se
njegova teorija jedva može smatrati relativističkom.
83 
Newton je uvodio dva prostora, empirički i apsolutni, prvi dan relativnim
položajima tijela, drugi pak nosilac inercije i mehaničkih zakona uopće.
Taj apsolutni prostor zove on još pravim i matematičkim. Bošković je preuzeo
tu razliku stvarnog i matematičkog prostora, ali unosi bitnu reviziju.
Za nj je također stvarni prostor određen relativnim položajima čestica, ali
matematički prostor biva potencijalan u razrađenom aristotelskom smislu.
Njegovi su nazori o prostoru i vremenu najuže skopčani s njegovom dinamič­
kom atomistikom. Već u svojoj disertaciji De materiae divisibilitate et principiis
corporum, 1748. Ruđer nalazi teškoće u predodžbi atoma kao grudice
tvari, i bliže su mu fizičke točke, ali mu se interakcija među atomima tada
gubi u maglama Malebrancheova okazionalizma. No sedam godina kasnije u
raspravi De lege virium in natura existentium, 1155. objavljen je i geometrijski
predočen njegov zakon sile između točaka-atoma, što je već nabacio
prethodne godine u radu De continuitatis lege. A istovremeno je Boškovićevu
teoriju prikazao jedan njegov kolega u Rimskom kolegiju* koga je dapače
general isusovačkog reda htio maknuti zbog pristajanja uz Newtonovu mehaniku,
ali je to liberalniji Benedikt XIV. spriječio.
Prema Ruđeru matematički ili potencijalan prostor je kontinuiran dok
njegove točke-atomi čine stvarni prostor koji je diskretan. Tako je on mirio
filozofsko načelo kontinuiranosti s atomističkom diskontinuiranošću. Sila mu
je neprekinuta, a, dodaje, i jednostavna, što baš ne izlazi iz sile predočene
krivuljom u njegovoj radnji. No zahtjev jednostavnosti preuzeo je od Newtona
i on to dalje tvrdi kad njegova fizika i ne bude jednostavna. Za razliku
od Newtonovih triju sila on uzima samo jednu, ali s više izmjena od privla­
čenja na odbijanje da tek u većim udaljenostima prijeđe u jednostavnu
gravitaciju.
U sredini 18. stoljeća već je Newtonova mehanika bila tako utvrđena da
su se isusovački zavodi i širi krugovi željeli ili morali upoznati s tim novim
shvaćanjem svijeta. Stoga je Bošković nagovorio svojeg rođaka Dubrovčanina
Benedikta Staya da opće razumljivo prikaže Newtonovu teoriju. Stay je
bio tri godine mlađi od Ruđera, a prvu je naobrazbu također stekao u Dubrovačkom
kolegiju. On je vrlo mlad izložio Descartesovu filozofiju u vje­
štim latinskim stihovima. Ruđer se jako brinuo za nadarenog rođaka čije su
ina� pjesme pobudile pažnju u Rimu. Napokon je dum Beno, kao što ga zove
Bošković, stigao u Rim gdje će otpočeti njegova blistava karijera. Pod stalnim
podukama starijeg rođaka i prijatelja Benedikt Stay je objavio godine
1755. prvi svezak svoje Novije filozofije, u deset knjiga, napisane u elegantnim
stihovima. Zacijelo uvod je napisao Ruđer Bošković ne štedeći pohvale. Prema
njegovu sudu to djelo mnogo dublje zadire u Newtonovu fiziku od prikaza
pjesnika, učenjaka i grofa Francesca Algarottija i samog Voltairea. Me­
đutim najvažnije će biti ipak Dopune koje je Bošković dopisao toj poemi, u
prozi, a gdje sustavno razglaba o prostoru i vremenu.
84
U tim Dopunama on odmah prvom rečenicom određuje svoje stanovište:
•la nikako ne prihvaćam da bi prote1.nost materije bila posve kontinuirana,
već dr1.im da se sastoji od posve nedjeljivih i neprotežnih točaka
međusobno odijeljenih nekim razmakom, usto povezanim nekim silama
koje su čas privlačne, čas odbojne, a ovise o njihovim uzajamnim uda-
* Benvenuti: Synopsis physicae generalis, 1754. 
ljenostima. Ovdje moramo vidjeti što je po mojoj teoriji prostor a što
vrijeme, u kojem ih smislu možemo nazvati kontinuiranim i djeljivim
u beskonačnost ... «
Sto se tu mora razumijevati pod njegovim prostorom i vremenom? Običan
ili stvaran prostor dan je rasporedom fizičkih točaka i diskretan je. Između
njegovih točkastih atoma nema praznog prostora. On uopće odbacuje atomističku
predodžbu praznog prostora. No s druge strane naša je geometrija
utemeljena na neprekinutosti. Kako pomiriti tu diskretnost fizičkih točaka
i nužnu matematičku kontinuiranost? Rješenje nalazi Bošković u AristotE>
lovoj dihotomiji aktualno-potencijalno. Aktualni ili stvarni prostor dan je
rasporedom fizičkih točaka, dok matematički ili imaginarni prostor predstavlja
mogućnost gibanja, to jest može se aktualizirati u gibanju točaka-atoma.
Stvarnost je za Ruđera izvan sumnje kad veli:
»Prema tomu nužno se mora prihvatiti stanoviti stvaran način postojanja
po kojem se stvar nalazi tamo gdje jest i tada kada jest. Bilo da taj
način nazovemo stvar ili modus stvari ili ndto što nije ništa, on mora
biti izvan naše imaginacije i stvar ga može mijenjati, tako da ima čas
jedan, čas drugi takav način postojanja.«
To što kaže Bošković slaže se s našim običnim pojmom stvarnosti. To se
proteže i na Boškovićeve atome koje on smatra fizičkim točkama:
»Svaka točka ima jedan stvaran modus postojanja, po kojem se nalazi
tamo gdje jest, i drugi po kojem se nalazi u vrijeme kada postoji. Po
mom mišljenju ti stvarni modusi su stvarno vrijeme i prostor.«
I sad dolazi dramatičan zaključak:
»Ti stvarni modusi pojedinačno nastaju i pojedinačno propadaju. I po
mom su mišljenju posve nedjeljivi, neprotežni i nepokretni, a i nepromjenljivi
u svom redu. Oni, a i mjesta i vremena njihova i njihovih to­
čaka kojima pripadaju, jesu stvarni. Oni pružaju temelj stvarnog odnosa
udaljenosti, tj. lokalne medu dvjema točkama ili vremenske izmedu dvaju
događaja.«
Pošto je tako utvrdio stvarni modus postojanja, stvarno vrijeme i prostor,
Ruđer počinje konstruirati u Dopuni onaj potencijalni ili matematički prostor.
Neosporno je da se u misli svaki razmak može razdijeliti pa manja
duljina opet dalje dijeliti, i tako u beskonačnost. Matematički prostor je dakle
homogen i kontinuiran. Izvodeći kako njegove točke mogu zauzeti koje
bilo mjesto između njihovih razmaka, Bošković zaključuje:
»Prema tome dok zamišljamo te moguće točke mjesta, dolazimo do spoznaje
beskonačnog prostora i njegova kontinuiteta s beskonačnom djeljivošću
... Taj imaginarni kontinuirani beskonačni prostor bio je istodobno
i vječan i nužan, sed non est aliquid existens, sed aliquid tantummodo
potens existere ... «
85 
Isto vrijedi i za matematičko vrijeme. Dakle uz stvarno postojanje čestica­
-točaka u stvarnom prostoru i vremenu uvodi Ruđer matematički ili potencijalni
prostor i vrijeme §to bivaju aktualizirani u opažanom gibanju. Nisu se
stvarne točke pomakle, već su nestale a nove nastale predočujući nam diskretan
prostor, ali iza tog nestajanja i nastajanja stoji matematički prostor
kao uvjet takve mogućnosti. Bo§kovićeva je fizika dvoslojna. Ta dvoslojnost
stvarnog i mogućeg, aktualnog i potencijalnog, bila bi strana Newtonu, no
začudo, opet će uskrsnuti u kvantnoj teoriji. Heisenberg je atomski sistem usporedio
s virtuelnim orkestrom gdje pojedini 'svirač' koji je tiho gudio odjednom
iskače iz podruma na javu sa svojim zvukom. Ru(terovo dvojako
poimanje prostora i vremena odudara od suvremenika, a i on sam se jedva
probijao do jasnoće. Kao §to se u kvantnoj teoriji govori o virtuelnim česticama
ili virtuelnim atomskim stanjima, tako bi se prema Boškoviću moralo
govoriti o virtuelnom prostoru i vremenu za razliku prema aktualno zauzetim
položajima i trenucima. U ne bd najsretnijoj terminologiji Ruđer je tu
pisao o imaginarnom prostoru i vremenu, no on pod tim nije nipošto razumijevao
nešto samo u ljudskoj misli. Imaginarni (virtuelni) prostor ima
svojstva neprekinutosti, beskonačnosti i vječnosti pa se na nj protežu fundamentalni
matematički pojmovi i operacije, izgrađene na principu kontinuiteta.

Bošković se svojim shvaćanjem prostora i vremena približio modernim
principima invarijantnosti, kad pi§e u Dopunama Stayevoj poemi:
»Ako bi sav ovaj vidljivi svijet krenuo paralelnim gibanjem na bilo koju
stranu i ako bi se u isto vrijeme okrenuo za isti kut, mi ne bismo zamijetili
ni to gibanje ni taj zaokret.«
To su dvije osnovne invarijancije koje nam odmah određuje dvije važne fizičke
veličine: impuls (iz translacije) i moment vrtnje (iz rotacije). Moderno
rečeno, fizički su zakoni tako formulirani da se ne zamijećuje promjena u
procesima ako se sustav motrenja pomakne ili zaokrene. Načelo relativnosti,
da su gibanja ista u sustavima koji se među sobom kreću u konstantnom
brzinom, prvi je spoznao Christiaan Huygens, ali se to načelo češće veže s
imenom Galileia koji je to tek natuknuo.
Bo§ković nije ponovio prigovor Newtonova prijatelja i filozofa Samuela
Clarkea da Leibnizov primjer s pomakom svemira sadrži proturječje.
Jer, prvo se veli da se sve čestice pomaknu jednako, a zatim se tvrdi da se
nikakva promjena prostora nije dogodila (a prostor je prema Leibnizu određen
rasporedom svih čestica ili tijela). Bd obratno bi Leibniz mogao tvrditi
da to proturječje dokazuje kako nema smisla uvoditi takve translacije.
Njemački je metafizičar bio tu dosljedan, premda se Bošković, kao ni Clarke,
ne bi složio s njim. Po svojoj komunikativnosti i običaju onddnjeg doba
Leibniz je izmijenio dosta pisama sa svojim engleskim opugnantom, i ta je
njihova korespondencija A colection of papers which passed between Leibniz
and Clarke bila objavljena u Londonu godine 1717. Jo§ više od Newtona
Clarke se bavio religijom i pao pod sumnju hereze da se približio arijanskom
poimanju Svetog trojstva (naime da je Krist ljudski sin Boga i ne može biti
jednak ocu).
Dok je Newton u posljednjoj instanciji tumačio apsolutni prostor i vrijeme
svojstvima Boga, Bo§ković ih reinterpretira kao virtuelnosti u Aristote-
86 
lovu smislu. Realni prostor i vrijeme kao skup atoma-točaka u jednom trenutku
iskaču iz virtuelnog (imaginarnog) prostora i vremena pa je »gibanje .
mijenjanje realnih mjesnih točaka na osnovi stanovite veze među mjestom
i vremenom«. Prema Boškoviću mora se zamisliti da se virtuelni prostor
i vrijeme neprestano pretvaraju u realni položaj i vrijeme njegovih točaka,
a to se onda javlja kao gibanje. U prvi mah je takvo shvaćanje gibanja vrlo
komplicirano i mutno. Međutim kvantna teorija polja iznijela je sličnu predodžbu
povezujući gibanje elektrona s tvorbom, odnosno poništenjem para
virtuelnog pozitrona i elektrona. Zamislimo li prema jednom starom aristotelovcu
virtuelni prostor kao mrak koji bljesne u mjesnu točku kad je zauzme
Boškovićev atom, tad se gibanje javlja kao uzastopno svjetlucanje i trnjenje.
Pri gibanju se potencijalni prostor i vrijeme aktualiziraju u kontinuirani
slijed diskretnog rasporeda stvarnih točaka i trenutaka. No za razliku od
kvantne teorije Bošković stoji nepokolebljivo na principu kauzalnosti pa će
njegova univerzalna sila morati imati dvojak karakter, aktualni i potencijalni.

Ako je u povijestima filozofije istican Leibnizov utjecaj na Kantova
shvaćanja o prostoru i vremenu, Bošković je bio prešućivan, valjda i zato
što ga sam konigsberški filozof nije navodio. No poznato je da je Kant poput
drugih filozofa prešućivao svoje izvore, a jamačno nije mu protestantu
bio Isusovac suviše simpatičan. Budući da je njegova Kritika čistog uma
tiskana godine 1781, kad je još Boškovićevo djelo bilo vrlo živo u njemač­
kim zemljama, teško je vjerovati da on za to nije znao. Njegovi izvodi više
podsjećaju na Boškovića negoli na Leibniza. Ponajprije Leibniz je posve zabacio
realnost prostora dok Bošković govori o imaginarnom, matematičkom
prostoru za koji vrijedi načelo neprekinutosti i koji je određen euklidskom
geometrijom. Taj zamišljeni, matematički prostor predstavlja mogućnost
aktualnog prostornog rasporeda točaka-atoma, a od toga nije bilo suviše
daleko dospjeti do Kantova shvaćanja prostora i vremena kao uopće mogućnosti
iskustva. U tome se on bitno razilazi s Leibnizom koji osjetilnu
percepciju smatra mutnom i zbrkanom u opreci prema racionalnoj spoznaji.
Za Kanta, kao i Boškovića, percepcija nije ni mutna ni zbrkana. KOnigsberški
filozof je prostor i vrijeme držao formama našeg zora pod kojima sređujemo
naše iskustvo, a te su forme dane a priori, kao što su i Euklidovi aksiomi.
Prema njemu možemo zamisliti čisti prostor i vrijeme u kojem nema
tijela, ali ne možemo zamisliti tijela bez prostora, pa piše* u Kritici čistog
uma:
»Prostor je nužna predodžba a priori koja leži u osnovi svem vanjskom
zoru . . . Prostor je dakle uvjet mogućnosti pojava, a nije njima odre­
đen.«
Stoga su Euklidovi a priori istiniti jer ih nikakvo iskustvo ne može opovrgnuti,
nego je iskustvo uopće moguće tim formama zora. Kantovi sljedbenici,
a i studenti, smijali su se Gaussu kad je mjerenjem triju zraka svjetlosti
koje su se sjekle u trima udaljenim točkama mjerio je li zbroj kUtova u
----....._
* Citati su uzeti iz GOrlandova izdanja Kantovih djela, Bruno Cassirer
Verlag 1913, u autorovu prijevodu, kao što su objavljeni u njegovoj knjizi Teorija
spouuzje, 1974.
87 
trokutu jednak 180°. Naravno, to je\ ekvivalentno s aksiomom paralelnosti
što ga Kant smatra apsolutno ili a priori istinitim, a Gauss podvrgava ispitu.
Zacijelo, da je g()ttingenski matematičar našao odstupanje zbroja kutova u
trokutu od 180°, kantovci bi mu mogli odgovoriti da zrake svjetlosti nisu
savršeno ravne; a što znači 'ravno' određeno je upravo Euklidovim aksiomima.
Kao što smo pripomenuli, već je Ruđer smatrao predrasudom da se
polazi od euklidskog pravca kao najjednostavnijeg; mogle bi se i druge krivulje
uzeti za isto tako jednostavne pa izgraditi drugačiju geometriju. Te
Boškovićeve primjedbe prethodile su neeuklidskim geometrijama koje su Nikolaj
Ivanovič Lobačevskij i Janos Bolyai gotovo istodobno razvili oko godine
1830. te Bernhard Riemann u habilitacijskom predavanju u GOttingenu Ueber
die Hypothesen welche der Geometrie zu Grunde liegen 1854, prva dva uzimajući
više paralela na zadani pravac, a Riemann ne dopuštajući niti jednu
paralelu. Kako su svi oni izgradili konzistentne sisteme, riješeno je bilo i
dugotrajno pitanje može Ii se u Euklidovoj geometriji izvesti aksiom paralelnosti
iz drugih aksioma. Jasno, ne može, jer je suprotan aksiom snošljiv
s ostalim Euklidovim aksiomima.
Mnogi izvodi u Kritici čistog uma vrlo su slični Boškovićevu shvaćanju
prirode pa tako Kant piše:
» ••• sve što pripada našoj spoznaji ne sadrži ništa drugo doli čiste odnose,
mjesta u zoru (protežnost), promjene položaja (gibanja) i zakone
po kojima bivaju sve promjene određene, pokrećuće sile.«
Zacijelo, Bošković ne bi bio sklon da prostor i vrijeme shvati čisto subjektivno,
kao forme pod kojima gledamo fenomene. Međutim, pitanje je da Ii
se Kantova transcendentalna filozofija treba tako subjektivno shvatiti kao
što su je interpretirali njegovi sljedbenici poput Fichtea ili opovrgatelji pozitivisti•.
Johann Gottlieb Fichte je slikovito usporedio epistemološku situaciju
s čovjekom koji nosi naočale i ne može drukčije gledati svijet negoli
kroz te naočale (Kantove forme zora).
Sam Kant je naveo da ga je Hume potaknuo da se probudi iz drijema
u koji ga je uljuljala metafizika Leibniza i Wolffa. Najdublji mislilac britanskog
empirizma David Hume (171 1-1776) izvrgao je razomoj kritici uvrije­
žene predodžbe o vanjskom svijetu, uzroku i posljedici te iščekivanju da će
budućnost biti jednaka ili slična sadašnjoj stvarnosti. Za nj je svaki događaj,
shvaćen kao impresija ili zamjećaj, neovisan. Iz jednog ili više događaja
ne može se dakle ništa izvesti o nekom drugom ili budućem doga­
đaju; prema tome se indukcijom ne može ništa dokazati**. Međutim,
ako smo svakog jutra opažali izlazak Sunca, očekujemo da će se to
dogoditi i ovog dana; no za to nema nikakvog dokaza. Ako mi je ubod
igle zadavao bol, izvodi Hume, ja ću smatrati da je ubod igle uzrok toj boli;
no nema ničeg u tom uhodu iz čega bi se logički izvela bol. Općenito, ako
* Stegmiiller: Hauptstromungen der Gegenwartsphilosophie, Stuttgart 1969,
priklanja se uglavnom sudovima svojeg učitelja Rudolfa Carnapa, jednog od nosilaca
Bečkog pozitivističkog kruga.
** Pomati predstavnik takozvane filozofije znanosti Karl Popper smatra da
je bar učinio Jedno važno filozofsko otkriće, naime da je indukciju izbacio iz
manosti kao metodu dokazivanja, a takva samoocjena potječe od ignoriranja
Humeova djela.
88 
smo opažali da jednom događaju slijedi drugi, reći ćemo da je prvi doga­
đaj uzrok drugome. Ali to je samo naša navika, a nije dokazana veza među
objektima vanjskog svijeta, kao što on pomno izlaže u Inquiry Concerning
Human Understanding, 1748.
»Objekti nemaju između sebe veza koje bi se mogle otkriti; niti iz kog
drugog principa doli iz običaja koji vlada nad imaginacijom moi,emo
povući zaključak iz jedne pojave na drugu ... «
Prema tome je logički neutemeljeno da se kauzalnost pripiše prirodi jer:
» ••• sve naše rasuđivanje o uzrocima i posljedicama nije izvedeno ni iz
čega drugoga negoli iz navike«.
Kasniji su kritičari primijetili da Hume nije oborio princip kauzalnosti nego
ga je prenio u psihologiju. Kad se tvrdi da opetovanje dvaju ili više dogaetaja
ostavlja u nama određenu asocijaciju, tad je to upravo primjena zakona
koji britanski empirist opovrgava. Prirodne zakone zamijenjuje Hume navikama
kao posljedicama ponovljenih "uzroka". Uvodi li tu Hume ono što je
htio odbaciti?
Ipak treba uočiti suptilnu razliku u Humeovu izražavanju. On govori o
tome da se postojanje vanjskih predmeta i njihova kauzalna veza ne može
dokazati, i to logički. Nakon sve svoje kritike on svršava u konstatacijama
zdravog razuma:
»Stoga se čini gotovo nemogućim da se upustimo u znanost . ili u bilo
kakav čin, a da ne priznamo istinitost te doktrine nužnosti ... Nužnost,
u smislu kako je tu· uzeta, nije nikad bila odbačena niti će je ikada, mislim,
ikoji filozof zabaciti.«
Hume je bio vedre naravi i dobroćudan, dapače prejednostavan za britansko
društvo i suviše liberalan. Iz sućuti je uzeo proganjanog Rousseaua u
London, ali gost je u svojem manijačnom raspoloženju posumnjao da mu
zaštitnik priprema propast pa je pobjegao iznenada u Francusku i ondje
će klevetati svojeg nevinog domaćina. No Jean Jacques bio je takav.
Prepravljajući Humeovu analizu i zaključke, Kant je princip kauzalnosti
uvrstio u kategorije uma kojima se sređuje iskustvo. Bošković ne bi prihvatio
tako radikalan zaključak; u njegovim nazorima bit će uvijek sjedinjene
objektivno i subjektivno, stvarnost i matematička imaginacija. I Bošković
i Kant smatraju da su prirodni procesi strogo određeni, samo za Kanta bit
će priroda skup i slijed pojava (fenomena), dok će Ruđer pripisati prirodi
stvarno postojanje. Nadalje, Hume promatra kauzalnost na događajima, a
Bošković tu vidi moderno zakone, međutim Kant se koleba između događajne
i zakonske kauzalnosti, ili to miješa.
Immanuel Kant bio je isprva sklon da svoje životno djelo nazove transcendentalnim
idealizmom, ali se poslije zadovoljio skromnijim naslovom
Kritike čistog uma. Po čemu je njegova filozofija transcendentalna? Iako
Kant primjenjuje kategorije a priori na fenomene i izričito veli da one nemaju
smisla izvan te primjene, ipak on pretpostavlja dublju realnost iza po-
89 
java kao njihov uzrok. To 'iza' zove on stvar po sebi (Ding an sich). Treba
se sjetiti da je i Bošković zamišljao pokraj naše stvarnosti svoj matematički
prostor i vrijeme koji se mogu aktualwirati u stvarnim položajima i stvarnim
trenucima atoma-točaka; a također u njegovom ranom radu pojavljuje
se potentia kao uzrok dok se realna sila očituje u umnošku mase i ubrzanja.
Ideju takve transcendentalnosti mogao je Kant uzeti od Boškovića.
Mnoge sličnosti u izvodima upućuju na to (premda su pomnije analize dosad
izostale).
Ako katolik Bošković i protestant Kant uzimaju transcendentalno izvorište,
njihove su postavke ipak bitno različite. Transcendentalno je za Ru­
đera jamstvo spoznaje, za Kanta pak razlog agnosticizma. Stvar po sebi
(Ding an sich) ne bi bila samo Boškoviću neprihvatljiva. Već je Fichte želio
ukloniti tu sablast stare ontologije istakavši praktičku stranu Kantove filozofije.
Jaki osobni aktivizam nosio ga je u subjektivizam što će se uskoro
rasplamsati u književnom romantizmu. Stvar po sebi ukinuo je i Georg Wilhelm
Friedrich Hegel (1770-1831) tako da je predmetnost sveo na proizvod
apsolutnog duha ili njegovu alijenaciju. S Hegelom počinje se mijenjati
obzorje filozofije koje je dotada bilo jače nadvijeno na prirodne znanosti.
Obrat nije bio samo u usmjerenju već i u samom jeziku ili sporazumijevanju.
Dok su se egzaktne znanosti otrgnule od skolastičke kategorijalne baštine,
obnova grčke filozofije i srednjovjekovne teologije odigrat će se u primjeni
na povijest ili društvene fenomene. Sam Hegel je otpočeo s teološkim
spisima, u težnji da se filozof digne do Boga. Takva preorijentacija ostala je
izvan Ruđerova vidokruga.
Na simpoziju Instituta za filozofiju i teologiju Družbe Isusove u Zagrebu
1987, povodom 200-obljetnice Ruđerove smrti, profesor Peter Henrici
s Pontifikalnog Gregorijanskog sveučilišta u Rimu, da bi dokazao svoju tezu
kako je Bošković realist, upozorava na ovo mjesto br. 374. u Teoriji prirodne
filozofije:
»Stoga je cijela geometrija imaginarna i idealna, ali hipotetske tvrdnje
koje se izvode iz nje su istinite ako postoje uvjeti koje ona pretpostavlja
i takoder sve ono što je kao uvjetno iz nje izvedeno, kao što će i odnosi
izmedu imaginarnih udaljenosti točaka, izvedeni geometrijom iz
stanovitih uvjeta, uvijek biti stvarni i takvi kakve ih nalazi geometrija
ako upravo ti uvjeti postoje za stvarne udaljenosti točaka.« (The philosophy
of Science of Ruđer Bošković, Zagreb 1987.)
Razlika prema Kantu je tu očita. Bošković je napisao da su iskazi geometrije
samo onda istiniti ako se podudaraju sa stvarnošću, dok su za Kanta a
priori valjani i ne mogu nikad biti opovrgnuti iskustvom (jer ono biva upravo
sređeno ili moguće tim apriornim formama zora). Za Boškovića je pak
stvarnost sastavljena od diskretnih fizičkih točaka pa je diskontinuirana,
dok mu geometrija s načelima kontinuiranosti i kongruentnosti biva imaginarna.
Tim subjektiviziranjem geometrije, zaključuje Peter Henrici, Ruđer
je prethodio Kantu koji će nešto slično pisati 15 godina kasnije.
Veza Boškovića s Kantom još je dublja. I jedan i drugi shvaćaju svijet
dvoslojno. Bošković ima uz stvarnost imaginarni kontinuum koji se može
aktualizirati u fizičkim točkama u stvarnom prostoru i vremenu; uz nešto
90 
�to jest ima i ne�to �to može biti. Više subjektivno usmjeren, Kant pripisuje
čovjeku dvojaki karakter: prvo prirodni i drugo umni, prvi koji se strogo
ravna prema�principu kauzalnosti ili zakonima prirode i drugi koji se ravna
prema racionalnim imperativima što treba da se čini. Upiranje na aktualno
i potencijalno odvaja obojicu filozofa od ontologa bilo materijalista bilo idealista,
a leži više u tradiciji Aristotela. Kant izvodi u Kritici čistog uma:
»Prema tome bismo o moći takva subjekta učinili i empirički i intelektualan
pojam njegove kauzalnosti, što se pri jednom i istom učinku
skupa zbivaju. Takva dvostranost ne protuslovi nijednome od pojmova
koje imamo sebi napraviti o pojavama o mogućem iskustvu. Jer tima,
kako nisu stvari po sebi, mora ležati u temelju transcendentalni predmet
koji ih određuje kao gole predodžbe ... I tako bismo u subjektu
osjetilnog svijeta imali prvo empit"ički karakter, čime bi njegove radnje
kao pojave stajale skroznaskroz u vezi s drugim pojavama po postajanim
prirodnim zakonima i od njih kao od svojih uvjeta bile izvedene
i dakle s tima u vezi činile članove jednog jedinog slijeda prirodnog reda.
Drugo, morali bismo mu dati i intelektualni karakter, čime je on,
doduše uzrok onih pojava, ali sam ne stoji ni pod jednim uvjetom osjetilnosti
niti nije pojava. Prvi bi se mogao zvati karakter jedne takve
stvari u pojavi, drugi pak karakter st11ari po sebi.«
Valjalo je vrlo pomno pročitati to mjesto da se vidi kamo smjera Kantova
transcendentalna filozofija. Kant je suviše vjerovao u Newtonovu mehaniku,
a da bi igdje posumnjao u princip kauzalnosti koji vlada prirodnim procesima.
Ali on te procese smatra jedino pojavama, a i cijela priroda bit će
mu fenomenološki pojam, dok iza tih pojava stoji kao posljednji uzrok
transcendentalna stvar po sebi ili subjekt, koji nije više podvrgnut prirodnim
zakonima, već ima svoju 'kauzalnost'. Ta posebna kauzalnost biva sloboda
jer tu čovjek postupa prema umnom imperativu da nešto treba da uradi
ili vjeruje. Dvostranost čovjeka je u tome što je on prvo kao biološko
i fizičko biće podvrgnut prirodnim zakonima, a s druge strane obdaren je
umom koji ga upućuje što treba da čini.
Zacijelo, Kant nije uspio pokazati kako bi se sloboda volje uskladila
sa strogom zakonitošću koja određuje fizičke pojave. Još manje smije on
govoriti o transcendentalnom subjektu kao uzroku pojava kad mu je kategorija
kauzalnosti jedino primjenljiva na fenomene. Agnosticizam bio je
konačan ishod Kantova transcendentalnog idealizma, i njegova Kritika
ispočetka udara u žalobne tonove:
»Ljudski um ima osobitu sudbinu u rodu svojih spoznaja: da ga muče
pitanja koja ne može odbiti, jer su dana samom prirodom uma, ali na
koja također ne može odgovoriti, jer nadmašuju svu sposobnost ljudskog
uma.«
Nakon sveg sloma metafizike Kant će pribjeći praktičnom umu koji mu
treba za utemeljenje etike pa u fusnoti drugom izdanju Kritike piše:
»Spoznati predmet - za to je potrebno da dokažem njegovu moguć­
nost ... Ali da tom pojmu pridam objektivnu valjanost (realnu mogućnost
91 
jer je prva bila samo logička) za to je potrebno nešto više. Ali to više
ne mora ležati u teorijskim izvorištima spoznaje, već može takoder biti
u praktičnom.«
Razlika prema Boškoviću je u tome što već Ruđer teorijsku spoznaju podvrgava
kriteriju ili potvrdi stvarnosti ili realnog iskustva. Njegov zamišljeni
prostor i vrijeme transcendiraju stvarni prostor i vrijeme, ali ne čine
neku nespoznatljivu transcendentalnost. Nastojeći shvatiti što je čovjek,
kakva je veza između tijela i duše, on će upravo ključ zagonetke potražiti
u dvoslojnosti stvarnog i potencijalnog prostora.
Pošto je Bošković utvrdio relativnost svih uzajamnih položaja i trenutaka,
piše on u Dopunama Stayevoj Novijoj filozofiji kako se ne bi zamijetila
nikakva promjena u prirodi kad bi se svi prostorni i vremenski razmaci povećali
ili umanjili za isti faktor. Isto to veli i Henri Poincare u svojoj mnogo
čitanoj knjizi Science et methode, objavljenoj u Parizu godine 1909, nakon
što je već Teorija relativnosti bila u punom razmahu. Sam Poincare je
istodobno kao i Einstein godine 1905. dospio do Specijalne teorije relativnosti,
a već prije je Hendrik Anton Lorentz, utemeljitelj elektroničke teorije
materije, postavio prostorne-vremenske relacije između elektromagnetskih
sustava u jednolikom međusobnom gibanju, kojima su Poincare i još jasnije
Einstein dali puno fizičko značenje. Bitno je u tim Lorentzovim transformacijama
da se uz princip relativnosti postavlja konstantnost brzine svjetlosti
u različitim inercijalnim sistemima, nešto posve suprotno zomim predodž­
bama i običnoj mehanici gdje brzina uvijek ovisi o brzini sustava motrenja.
Taj aksiom pokazuje kako je nad tradicionalnom. mehanikom prevagnula
elektrodinamika; jer u Maxwellovim jednadžbama elektromagnetskog polja
dolazi jedna fundamentalna konstanta, označena obično sa e, sa značenjem
brzine širenja elektromagnetskih valova. Razumije se da prethodna razma�
tranja Berkeleya, Leibniza i Boškovića o relativnosti gibanja nisu mogla
naslutiti Specijalnu teoriju relativnosti, već su bila više putokazi prema
Općoj teoriji relativnosti, bar u onom početnom zamišljaju Alberta Einsteina
iz godine 1916, kad je princip relativnosti protegnuo na sve sustave motrenja,
pa i na one u uzajamnom ubrzanju. S godinama je Opća teorija relativnosti
postajala sve više teorija gravitacionog polja, a sama ishodišna
opća relativnost bila je stavljena u pitanje. Ruski fizičar Vladimir Fock smatrao
je Einsteinovu teoriju relativnosti uistinu apsolutističkom teorijom isključujući
iz nje Machov princip. Zacijelo, teorija gravitacije vodi nas do
najdubljih problema o postanku i građi svemira i mora se u posljednjoj
instanciji ujediniti s teorijom elementarnih čestica - program tek započet
u naše doba.
I Poincare i Einstein nisu spomenuli Ruđera Boškovića u svojim meditacijama
o relativnosti. Po svoj prilici nisu ni znali za njegov rad. To je uop­
će sudbina znanstvenika iz malih naroda da nema tko da se brine za njihovu
besmrtnost. Treba samo imati na umu kako je uzburkana europska povijest
zamela tragove Marcusa Antoniusa de Dominisa čija je desetosveščana knjiga
De republica ecclesiastica bila tako urezana u sukob reformacije i protureformacije.
Doduše, heretik je bio spaljen, njegov pepeo prosut u Tiber
i on sam osuđen na vječnu zaborav, ali Ruđera je pogodilo nešto nimalo
razornije: da bude pomalo pokopan u šutnju.
92 
U tom mračenju njegove slave kako nas se doimaju stihovi koje je Be·
nedikt Stay posvetio svojem prijatelju?
Tu quoque tolle caput felix Epidauria Cive
Terra tuo, primis teque urbibus insere clarum,
Propterea late posthac memorabere nomen.
U slobodnijem bi prijevodu to glasilo: Podigni i ti glavu, Dubrovniče, sre·
tan svojim građaninom, i uvrsti se među prve gradove! Zbog njega će se
odsad nadaleko spominjati tvoje ime.
Obojicu Dubrovčana bodrilo je istinsko prijateljstvo da se snađu i pro­
žive u tuđini gdje su se često osjećali sami i izgubljeni. Republika uz Ja·
dransko more i na podn�ju visokih kraških planina nije imala tada boljih
poklisara u svijetu od oca Ruđera i duma Bena. Stay je umro u Rimu u visokoj
časti, ali već na početku Napoleonovih ratova koji će pogaziti i samostalnost
Dubrovačke Republike. Otada će kulturni i gospodarski život u tom
starom gradu opasanom zidinama brzo venuti da se opet bučno pomladi u
turističkom burnu što baš neće puno poštivati nekadašnji sjaj i stvaralaštvo.
93 
BECKI BORAVAK 1757 - 1758.
Bošković je dugo osjećao potrebu da sustavno iznese svoj »Novi svijet«,
ali su ga različiti poslovi, osobito diplomatski, ometali u toj namjeri.
Dubrovačka Republika prizivala je sve češće njegove intervencije bilo zbog
ometanja njezine trgovine bilo zbog krnjenja suverenosti od jačih sila. A i
Vatikan je koristio uglednog i razboritog znanstvenika za posredovanja.
Mnogo će mu vremena i napora odnijeti spor između Republika Luke i Velikog
toskanskog vojvodstva koje je bilo pod habsburškom vlašću. Tada je
Italija još bila raskidana; njezin jug su zaposjeli Spanjolci, sjever Austrijanci,
a među još slobodnim gradovima bilo je dosta suparništva. Nije čudo da
je već prije dva stoljeća Niccolo Machiavelli odobravao svako sredstvo da se
postigne cilj, jedinstvo Italije, što će se tek ispuniti u 19. stoljeću. Razdrta
Italija bila je rasadnica najrazličitijih političkih težnji koje će katkad planuti
i u otvorenim bunama. Senat Republike Luke obratio se Benediktu XIV. s
molbom da bi Bošković, koji postaje i član njezine Akademije, posredovao
da Toskana prestane svojim radovima na rijeci Serezze ugrožavati posjede
Republike Luke na drugoj strani rijeke. Oboljeli papa pozvao je Ruđera
pred svoj krevet i dao mu posljednje upute za bečki dvor, kamo će početkom
proljeća 1857. otputovati, najprije od Venecije do Trsta brodom, pa
zatim kolima od Trsta, preko Ljubljane i Graza, do habsburške prijestolnice.
Putujući od grada do grada, kroz državice i ogranke moćnih monarhija,
Bošković je osjećao narodno nezadovoljstvo koje je poprimalo sve šire razmjere
i sve jaču oštrinu. Građanski stalež opirao se svuda feudalnom poretku
koji im je skučavao slobodu političku i gospodarsku, a imat će u podjannljenom
kmetstvu žestokog, ali i nepouzdanog saveznika. Revolucionarno
je raspoloženje u Francuskoj izazivao Luj XV. neobuzdanom rasipnošću
i raskalašenošću, a njegova metresa Madamme Pompadour bila je sa svojim
kraljevskim bordelom javna sablazan. Kad je skupina buntovnika pokušala
atentat na pokvarenog kralja, Ruđer piše bratu Baru o zaoštrenom sukobu
između Luja XV. i francuskog parlamenta:
»Cijelo je kraljevstvo u gibanju, a vidjet će se gdje će stvar zavditi.
Kriza je opasna, a za kralja je samoga potrebno da zasad postupa s
beskrajnim oprezom da ne uzbudi građanski rat.«
95 
Pater Rogerio očito nije želio revoluciju, ali nije odobravao kraljevo samovlade
i priželjvikao je reforme poput Voltairea. Njegovo će se poznavanje
prijestolnica i načina vladanja proširiti kad ga otpočeta diplomatska misija
dovede u Beč gdje je carevala Marija Terezija oduprijevši se pretenzijama
Friedricha II. i Luja XV. na austrijske zemlje.
Ruđer Bošković bio je lijepo primljen na bečkom dvoru. On se sam za·
čudio kako je već bio poznat u Austriji koja je nosila krunu nekoć najmoć­
nijeg rimsko-germanskog carstva, a bila još uvijek među prvim europskim
velesilama. Bio je ljubazno primljen od carice i cara (posve u sjeni snažne
supruge-vladarice), a kretao se u najvišem tamošnjem društvu, gdje je bilo
i znanstvenika. Međutim njegovo se posredovanje za oštećenu Republiku
Luku otezalo, najviše zbog kancelara grofa Wenzela Kaunitza koji je štitio
interese Velikog Toskanskog Vojvodstva i, naravno, tamošnjeg kneza Habsburgovca.

Bošković je odsjeo kod bečkih isusovaca koji su ga jako uvažavali. Onako
u dokolici, dospio je i do nove konstrukcije mikrometra, potaknut razmatranjem
dalekozora u isusovačkoj zvjezdarnici. Tada još nije znao da će
imati u Beču vremena i za mnogo veći znanstveni rad. U pismu bratu tuži
se na česte društvene priredbe i ručkove. »Stoput bih radije bio u miru uz
svoj radni stol.« Naziva taj život pri dvoru ciganskim, ali zaključuje rezignirano:
•Tko je na plesu mora plesati.« Uvijek očaranome kazalištem, bit će
mu dobar prijatelj Pietro Antonio Domenico Bonaventura Metastasio, pjesnik
lirskih melodrama s antičkim motivima, inače čašćen u Beču, gdje je
bio imenovan dvorskim pjesnikom s godišnjom plaćom od 3000 guldena.
Metastasio pisao je također kanconete i književne kritike s puno ukusa.
Nije čudo da su se ta dvojica pridošlica iz Italije brzo sprijateljila u gradu
čiji su običaji toliko odstupali od njihovih mediteranskih zavičaja.
Boškovićev je dolazak u Beč pao u nesretno vrijeme pošto se Austrija
ponovo zaratila s Friedrichom Il. Pruskim koji joj u prethodnom ratu preoteo
Slesku. Ta nekoć poljska pa češka pokrajina potpala je pod Habsburgovee
i bila otada jako germanizirana. Zacijelo, Marija Terezija nije mogla
preboljeti taj gubitak, a njezin kancelar Kaunitz nastojao je pridobiti Francusku
i Rusiju za vojnu protiv osvajačkog Prusa. Otkako je otplovio od
Dubrovnika, Ruđer je prolazio preko europskih bojišta što se nikad nisu
posve ugasila, već su izbijala s novom žestinom.
U sedmogodišnjem ratu s Friedrichom II. Pruskim, pošto je Marija Terezija
uspjela ostvariti snažnu koaliciju s caricom Jelisavetom i Louisom
XV, bljesnula je austrijskoj vojski u lipnju 1757. pobjeda kod Praga. Cijelu
je prijestolnicu obuhvatilo trijumfalno raspoloženje, čemu se ni miroljubivi
Bošković nije oteo. Ushićen tom pobjedom, a još više očaran caricom, posvećuje
joj panegirik. No ne posve siguran u pjesničku vrijednost, koleba
se da joj to sam preda pa pokušava za to pridobiti caričina osobnog liječ­
nika van Swietena; a čitao je tu svoju pjesmu i prijatelju Metastaziju. Ratni
su događaji navirali. Austrijska vojska, mahom sastavljena od Mađara
i Hrvata, nije samo oslobodila Bohemiju, već je Pruse protjerala čak do
Berlina i držala ga jedan dan zaposjednutog. Ruđer će oduševljeno pozdraviti
svoje Hrvate za to junaštvo. Međutim, Friedrich II. nije nikad bio toliko
poražen, a da ne bi povratio svoje zemlje. I veselje je Austrijanaca bilo
kratko.
96 
Ako je Ruđer bio i trenutno ponesen ratničkim rodoljubljem, a Hrvati
su tada bili dio Habsburške Monarhije, ipak će u njemu prevladati drugi
osjećaji, doličniji humanista. Pošto je pomogao jednom Albancu, pobjeglom
iz pruskog zarobljeništva, da se vrati kući, preporuča ga svojem bratu u Dubrovniku
pripomenuvši:
»Stalo mi je do toga, jer želim utješiti jadnog čovjeka, a nema mi veće
sreće doli pomagati jadnicima.«
To će mu ostati značajka za cijelog života. On će spontano stati uz one
unesrećene ili progonjene, bilo da su kolege pod udarom dogmatičnosti,
bilo njegovi Dubrovčani, bilo prost puk. Učestali boravak na dvoro�a
neće ga pokvariti. Privrženost plebejskoj obitelji i suosjećanje s malima
formirali su mu karakter već u dubrovačkom dječaštvu. Njegove su najintimnije
misli sadržane u korespondenciji s bratom Barom i rodbinom
ili prijateljima u rodnom mjestu. Kao da se nije nikad uspio udomiti u
svijetu razdrtom s toliko suprotnih sila i ideologija, punom zavisti, taštine
i mržnje. Razočaran u sve te državnike, Ruđer će bratu napisati: »Koliko
je lude čeljadi među onima koji se cijene prvi u politici. Sad nešto malo
poznam svijet.«
To njegovo raspoloženje prema vladajućoj kasti s godinama će se još
pogoršati, kad bude više upoznao glavne europske dvorove.
Ruđer se ipak zanosio Bečom poput mnogo drugih Hrvata čija je stara
kraljevina ušla u austrijsko carstvo, tako da on tu kliče:
•Kad se jednom budu europski narodi sjetili svoje zajedničke dutnosti
za bratski napredak, _ tad bi moglo nastupiti veliko doba za grad Wien;
tll. nije li on plemenito jako srce našeg dijela Zemlje i stoga prirodna
metropola, zaista naš materinji grad ... «
Tu je progovorio veliki Europljanin koji je želio i predviđao europsku
zajednicu, a što bi, da se ostvarilo, spriječilo Napoleonovu pustolovinu i oba
svjetska rata, tako razornih za našu civilizaciju. Njemu se već tad ukazivalo
kakav bi golem napredak postigli Ujedinjeni Narodi Europe - politički
program nikad aktualniji negoli danas za sve narode starog kontinenta,
razdrtog blokovskom podjelom i ideološkim ili vjerskim dogmatizmom.
Ne samo znanstveni, već i Boškovićevi politički nazori priključivali su
se na starije hrvatske humaniste. Ivan Vitez je u 15. stoljeću maštao o
savezu europskih zemalja od Baltika do Jadrana što bi prema njegovu
viđenju suzbilo tursku najezdu i protjeralo divlje konjaništvo natrag u
Aziju. Dok je primas Kraljevine Ugarsko-Hrvatske nastojao provesti to
okupljanje oko Krakova Jageloviča, tri stoljeća kasnije činio se Ruđeru Beč
pogodnim središtem takvog ujedinjavanja. Međutim suparništva između
moćnih dvorova trgala su sve proglase mirotvoraca i izbijala novim i novim
ratovima. Prosvjetiteljstva je promicalo ideal svjetskog građanina i nadu da
će obaranjem feudalnog poretka biti stvoreni uvjeti za trajan mir. Bila je to
iluzija jer će se pobjednička buržoazija isto tako zanijeti osvajačkim pohodima,
vođena neobuzdanom težnjom za profitima i dominacijom. Neće li se
7 Ruđer &aković 97 
stoga opet prirodno pojaviti uvjerenje kako će rušenje kapitalizma ostvariti
skladno svjetsko zajedništvo? A do čega su sve te različite revolucije dovele,
ne opravdava baš prvobitno pouzdanje. Stvaranju svjetskog tržišta slijedili
su svjetski ratovi sa sve strašnijim pustošenjima dok se napokon nismo
primakli totalnom uništenju, u duelu raketnih baza. Pokraj toga je nemilosrdna
takma na svjetskom tržištu tjerala na katastrofalno iscrpljenje sirovina
i zagađenje sveg okoliša.
Ruđer Bošković se divio Mariji Tereziji koja je bila okrunjena za
rimsko-germansku caricu i ugarsko-hrvatsku kraljicu; a ona mu je također
iskazivala štovanje kao znanstveniku. Kako se njegova diplomatska misija
u Beču odugovlačila, tako je morao ustrajno obilaziti moćnike. On spominje
kako mu je za jedne posjete sam car htio pridržati ogrtač. Ugodan dojam
mu je ostavio prijestolonasljednik Josip, još najliberalniji u kraljevskoj
obitelji, koji će kasnije poduzeti oštre mjere protiv vlastele i crkve. Car
Josip II. pliva s prosvjetiteljstvom, ali poput Friedricha II. Pruskog provodi
uz to dvorski centralizam. Njegov bezobzirni zakon ruši i dobra učilišta pod
redovničkom upravom, tako i prvu hrvatsku javnu gimnaziju i poslije visoku
školu u Lepoglavi koja će biti pretvorena u zatvor, školu druge vrste.
Prošlo je ono mračno doba i u Beču kad je prethodni kajzer zatvorio
kazališta kao rasadišta nemorala. Njegova nasljednica Marija Terezija bila je
već liberalnija i sklonija zabavama, a na nju utjecao je jansenist Gerhard
van Swieten, njezin osobni liječnik, povjerljiviji od svih dvorjanika. Holan­
đanin je postao glasovit medicinskom knjigom Commentarii in Boerhavii
aphorismos de cognoscendis et curandis morbis, objavljenom u njegovom
rodnom Leidenu godine 1741. Budući da je bio katolik, doduše nešto heretičnog
smjera, nisu ga protestantski vlastodršci potvrdili za profesora na
katedri oboljelog kemičara i liječnika Boerhaavea, pa je napustio Holandiju
i uskoro se u Beču digao do caričina physicusa. Pod njegovim savjetima
Marija je otpočela školsku reformu (koju će radikalnije nastaviti Josip II) i
ukinula cenzuru knjiga potisnuvši nadzor isusovaca. Kao što je hrvatska
književnica Zagorka prikazivala u velikom romanu Grička vještica, van
Swieten je puno doprinio da se prestane sa spaljivanjem žena optuženih za
vezu s Vragom. On će napokon privoljeti caricu da pristane uz zabranu
Družbe Isusove, a taj svoj antiklerikalizam usadio je i u mladog Josipa koji
će biti okrunjen za rimsko-germanskog kajzera nakon materine smrti 1780.
Premda vladarske naravi, Marija Terezija je rodila šesnaestoro djece od
kojih će joj kći Maria Antoinette zaglaviti pod giljotinom Francuske revolucije.

Dok je Ruđer živio u Dubrovniku i Rimu, nije bio toliko uvučen u vrtlog
novih ideja i društvenih skandala što će ga više uznemiriti na kasnijim
putovanjima i boravcima. Nakon što su bili spaljeni Giordano Bruno, Lucilio
Vanini i posthumno Markantun de Dominis, a Galileo osuđen na šutnju,
Italija onako razjedinjena, pod španjolskim, francuskim i austrijskim nasr·
tajima, i nije bila rasadište liberalnog duha. Otkako je Voltaire emigrirao u
Berlin. njegovo se slobodoumlje širilo jače u njemačkim zemljama. Uzroci
njegovih bjegova nisu bili uvijek politički niti ne valja o slobodarima praviti
suviše
transakcij
lijepe a naivne slike. On je nagomilao priličan imetak u trgovačkim
ama oko nabavke oružja posredstvom Madamme de Pompadour.
Njegovi su spisi navukli mržnju crkve, a prijateljstva kraljičino neprijatelj-
98 
stvo. Kad je markiza du Ch�telet u kartaškoj partiji na dvoru izgubila puno
novaca, Voltaire joj je prišapnuo: »Zar ne znaš da igraš s varalicama! ?« Sapat
nije bio dovoljno diskretan, i on je morao pobjeći. Međutim, sve je vrijeme
održavao veze sa slobodoumnicima u Parizu.
Voltaire je inspirirao Enciklopediju ili Dictionnaire raisonne des sciences,
des arts et des metiers čiji je tvorac bio dvadeset godina mlađi
i revolucionarniji Denis Diderot. Ta slavna enciklopedija, najjača pokretačica
slobodoumlja, počela je izlaziti 1751. i ispunit će 28 svezaka do
godine 1772. Denis Diderot bio je odvažan i uporan čovjek koji je odolijevao
svim pritiscima crkve i režima, a sam je napisao ili sastavio
mnogo članaka za svoju enciklopediju. Međutim, ostat će najviše cijenjen
po svojim izvanrednim osvrtima na slikarske izložbe.
Prvi Diderotov suradnik bio je Jean le Rond d'Alembert (1717-1783) koji
je infinitezimalnim metodama, osobito u knjigama Traite de dynamique i
Traite de l'equilibre et du mouvement des fluides, razvijao Newtonovu mehaniku.
Riješio je važne probleme gibanja krutih tijela i tekućina, što je bilo
gotovo nemoguće obraditi geometrijskom metodom. Za Enciklopediju napisao
je sustavnu povijest prirodnih znanosti od Bacona do svojeg doba odstra·
njivajući mnoge ukorijenjene predrasude ili mistiku. Dok je Diderot bio
posve blizu materijalističkoj filozofiji, d'Alembertovo je stanovište više skeptično
i bliže pozitivizmu. On želi znanost, poput Augustea Comtea kasnije,
ograničiti na fakta. D'Alembert će jako ogorčiti život BoškoViću u Parizu.
Veliki matematičar nije nikad proučio Boškovićeva djelo, napisano inferiornijom,
geometrijskom metodom, i gledao je u njemu, poput Laplacea, ponajprije
jezuita, a taj je red zamrzio još od svojeg školovanja kod jansenista.

Diderot se nesebično žrtvovao za Enciklopediju, tako da je naposljetku
pao na prosjački štap. Od progona i bijede spasila ga je Katarina Velika
pozvavši ga u St. Petersburg. On se oduševio za prosvijećenu apsolutisticu i
sastavio je za nju plan sveučilišta, ali ga ubrzo despotski režim u Rusiji i
crkveni konzervatizam razočarava. On se vraća u Pariz gdje mu je velikodušna
carica kupila palaču i osigurala egzistenciju.
Denis Diderot je anticipirao Darwinovu teoriju evolucije, a također je
predmnijevao da su živi organizmi građeni od stanica. Premda je zaplivao
u materijalističkim strujama onog vremena, jako se usprotivio filozofima koji
su odatle izvlačili amoralnost. Tako se svojim spisom oborio na Helvetiusa,
suradnika u Enciklopediji i inače blagog čovjeka. Claude Adrien Helvetius
je u djelu De l'esprit, objavljenom 1758, izveo sve predodžbe ili pojmove iz
osjeta vanjskih stvari. Narogušeni parlament je ubrzo zabranio i spalio javno
njegovu knjigu s obrazloženjem da ugrožava državu i vjeru. Diderot se osobito
usprotivio postavci Helvetiusa da sve ljudsko djelovanje potječe od
samoljublja i težnje za ćutilnom ugodom a averzija od neugode. 'Spaljeni'
autor vjerovao je da je time otkrio "tajnu cijelog svijeta".
Ako renesansa i nije obarala etiku, već je nastojala sjediniti je s novom
znanošću, 18. stoljeće stavlja same moralne vrednote u teška iskušenja.
Razvoj fizike, kemije i biologije sve je više uspostavljao sliku kozmosa, ure­
đenog zakonima, gdje više nema mjesta za Boga. No, ako je i čovjek prirodno
99 
biće koje propada s biološkom smrću, ako nema Boga ni nadzemnog života,
kako očuvati moral i životni smisao uopće? Za razliku od materijalista-individualista,
socijalisti će nastojati da spase moralnost ukorijenivši je u ljudskom
zajedništvu. No može li to uopće postići materijalizam? Kad se materija,
tvar ili sila, uzme kao temelj svega, tad se nužno, sudio je Bošković, pada
u obezvređenje svega spiritualnog.
Ruđer je srcem pristao uz prosvjetiteljstva koje se naglo širilo od filozofa
i znanstvenika na školovano građanstvo i velikaške dvorove. Nikad prije
nije bilo toliko pouzdanja u ljudski razum kao u drugoj polovini 18. stoljeća
nazvanog Age des lumieres. Ako su pjesnik Alexander Pope, esejist Samuel
Johnson i filozof David Hume začeli doba prosvjetiteljstva u Velikoj Britaniji,
procvat je planuo u Francuskoj, ponajprije što su takvi duhovi kao Voltaire,
Montesquieu, Rousseau, Diderot i d' Alembert promicali racionalizam
nasuprot staleškim predrasudama i vjerskom misticizmu. Doduše prosvjećeni
apsolutist Friedrich II. držao je Voltairea u Berlinu, ali će u njemačkim
zemljama prosvjetiteljstva tek razmahati borbeni Gotthold Ephraim Lessing
(1729-1781), Johann Gottfried Herder (1744-18Q3), Friedrich Schiller (1759-
1805) i Johann Wolfgang Goethe (1749-1832), a Kantova Kritika čistog uma
također svjedoči kako se ljudski razum stavljao u prvi plan. Svakako Lessingove
drame i brojni eseji najjače su iskazali nove težnje i nazore. Umjesto
feudalne privilegiranosti i luteranskog potčinjavanja vjeri ističu se tu univerzalna
načela, kakva će otada označiti 'svjetskog građanina'. Lessingove
šale i kritike konzervativaca proširile su se i u Austriju kad je onamo stigao
Bošković.
Kad su još očevi prosvjetiteljstva priznavali Boga kao vrhovnog zakonodavca
svijeta, za njima se vukla mnogo radikalnija opozicija crkvi i poretku
- materijalizam. Nizozemski humanist Hugo Grotius je u svojoj knjizi
De Jure Belli ac Pacis, 1625. postavio prirodni zakon za vladajući princip u
međunarodnim odnosima. To sistematski napisano djelo nije samo emancipiralo
građansko pravo od crkvenog turorstva već je, kako god bio Grotius
pobožan, pridalo zakonima prirode supremaciju koju ne može ni Bog naru­
šiti. Ako je Gassendi i obnovio Epikurov materijalizam, oprezni svećenik
ipak piše da je Bog stvorio atome i bio prvi uzrok sveg zbivanja. Kako je
mehanika glavna znanost, i materijalizam će biti mehanički, no s vremenom
bit će mu glavno obilježje redukcija sveg zbivanja na fiziku. Sto se tiče teorije
spoznaje, Gassendi je naginjao senzualizmu što će ga Etienne Condillac
još jače razviti u opreci prema filozofijama Descartesa, Malebranchea i Spinoze.
Stoga su mu bliski enciklopedisti, a također i Rousseau. Presađujući
Lockeov empirizam u Francusku, Condillac je zadržao neke materijalističke
crte, za razliku od kasnijeg Humeova stanovišta. Doduše, britanski je empirizam
u daljem razvoju izbacio materiju, ali su ti filozofi s Humeom podržavali
skepsu koja je bila vrlo razorna za crkvu.
Materijalizam nije bio samo jedna teorija spoznaje, nego se od početka
oborio na religije koje su propovijedale posthumnu pravdu ili smisao. Gasrazvratu,
ali
sendi je još branio Epikura od zamjerki da popušta tjelesnim užicima i
će njegovi sljedbenici već jako zagovarati hedonizam. Tako je La
Mettrie u svojoj knjizi L'Homme-machine, 1747. odbacivao svaku etiku pregnantnim
riječima:
100 
»Mi ne počinjamo veći zločin kad slijedimo svoje iskonske nagone nego
što počinja zločin Nil svojim poplavama ili more svojim olujama.«
To moralno ravnodušje i osobna raskalašenost ozlovoljiH su enciklopediste
koji su još prihvaćali prosvijećenu religiju. Svakako, La Mettrie je tu postavio
filozofski problem koji se nije mogao psovkom otjerati. Materijalizmu
ostaju etički problemi magloviti kad i biva revolucionarnim pokretom, kad
i zamijenjuje prirodne zakone društvenima ili povijesnima. Upiranje na moralne
vrednote davalo je idealizmu prednost no. i činilo često njegove zastupnike
konzervativnim i netrpeljivim. Francuski pak materijalizam primao je
dosta pobuda od britanskog empirizma koji je odvojio etiku od znanosti,
ponajviše Humeovim analizama.
David Hume je bio rođen iste godine 1711. kad i Ruđer, a predstavljao
je sumnjom u spoznaju vanjskog svijeta i Boga upravo suprotni pol Newtonu
na Otoku. Njegovo trosveščano djelo Treatise upon human nature, objavljeno
1738--1740 u Londonu, pa deset godina kasnije i dosljedniji Enquiry concerning
human understanding čistili su Lockeov empirizam od "metafizič­
kih" predrasuda, ponajprije kauzalnosti i materije. Pitomac jezuitskog kolegija
kao i Bošković, bio je također jako zaokupljen aristotelskom razlikom
između onoga što jest i što može biti ili treba da se čini. Izvanredno oštroumno
dokazivao je da nema logičkog prijelaza od faktografskih iskaza na
imperative (ili od jest-iskaza ne mogu se izvesti treba-da-iskazi); stoga se i
etika ne može znanstveno utemeljiti. Kad je Bošković boravio u Londonu,
nije mogao ne sresti se s Humeovim nazorima koji su konačno oblikovali
britanski empirizam, kakav je ostao u bitnom do danas. Dok je Lockeova
empirička orijentacija još utjecala na Newtona, očito bi mu Hume bio neprihvatljiv,
a isto i Boškoviću; jer su njih · obojica tražila u iskustvu potvrdu
hipoteza ili, obratrio, iz činjenica dospijevala do teorijskih zaključaka.
Obratno od Newtona i Boškovića, liberalni je Hume bio također skeptičan
prema svim teološkim raspravama, a bio ga je i glas da je ateist. Dapače,
u Rimu su sve njegove knjige bile stavljene na indeks zabranjenih spisa.
Porekavši mogućnost da se logički izvede bilo kakav općeniti iskaz, Hu·
me je zabacivao i načelo kauzalnosti. Da je Sunce svakog dana izlazilo, nije
nikakav razlog da i sutra opet izađe. Humeova analiza kauzalnosti temelji se
na promatranju događaja. Zacijelo, iz jednog događaja A ne vidimo razlog
zašto bi nastupio neki drugi događaj B. No kauzalnost u fizici osniva se na
prirodnim zakonima. U prirodnom zakonu dolaze fizičke veličine koje su
uopće relevantne za pojedine događaje. Pri Sunčevu planetnom sustavu važ­
ne su mase Sunca i planeta, njihovi položaji, brzine i akceleracije te uza�
jamne privlačne sile; a posve je nevažno kakve su boje planeti, kakva im je
temperatura, kakav izgled. Newtonov zakon gibanja s gravitacijom daje vjernu
sliku planetnog sustava. Zacijelo, pri još pomnijem tretiranju ne bismo
smjeli ostati samo pri mehanici, već bismo morali uvažiti i termodinamička
i elektromagnetska djelovanja. Time bi se sistemi fizičkih veličina proširili.
Ali uvijek su tu prirodni zakoni koji omogućuju strog proračun bivših i budućih
stanja. Hume je u pravu da se prirodni zakoni ne mogu logičkom indukcijom
izvesti iz pojedinih opažanja, ali u tome i nije stvar. 'Cisto empiričko'
ne može se odvojiti od 'čisto teorijskog', kao što je to poduzeo logič­
ki empirizam. U fizičkim veličinama i zakonima uvijek je skupa sraslo poj-
101 
movno i eksperimentalno; i stoga je bolje govoriti o korespondenciji između
teorije i eksperimenta a ne o izvođenju jednoga iz drugog.
Ako to Newtonu nije bilo posve jasno, Bošković će reći da ako se jedno
motrenje protivi* hipotezi •cela suffira pour demontrer la fuassete de l'hypoth�se;
si !'accord s'y trouve, ce lui sera bien favorable; mais ce ne suffit
pas pour la demontrer. L'accord d'une hypothese avec les phenomenes n'en
demontre jamais la verite.«
Bečki pozitivistički krug (Carnap, Frank, Mieses, Feigl, Neurath) s berlinskim
protagonistom "znanstvene filozofije" Reichenbachom obnovio je
nakon gotovo dva stoljeća polemiku koja se začela već u 18. stoljeću. Inspiratori
tog kruga bila su paradoksno dva fizičara, Boltzmann i Mach, koji su
se sukobili u temeljnim pitanjima spoznaje. Ludwig Boltzmann, utemeljitelj
statističke teorije topline, smatrao je da je zadaća znanosti praviti sve vjernije
slike vanjskih stvari, onako kao što je biološkom selekcijom ljudska
vrsta polučivala sve ispravnije mišljenje o okolišu i svom radu. Nasuprot
tome Emst Mach nije samo osporavao postojanje atoma nego i vanjskih
stvari uopće kao metafizičkih predrasuda pa je za posljednje »elemente svijeta«
proglasio osjete oblika, boja, mirisa, zvuka, dodira, slično kao i Berkeley,
no, naravno, bez Boga. Neopozitivisti su preuzeli od Boltzmanna tezu
da su naši iskazi slike stanja stvari (Wittgenstein), a od Macha da se sva
spoznaja ima svesti na osjete ili, modernije, na osjetne iskaze. Ako se Mach
želio svojim pozitivizmom ukloniti sporu između materijalizma i idealizma,
grdno se prevario; jer će ga upravo Lenjin najžešće napasti kao krajnjeg
idealista nakon što se »mahizamc proširio među socijaldemokracijom koja
nije željela kakvom ideologijom odbiti narod. Lenjin0va knjiga Materijalizam
i empiriokriticizam, objavljena 1909, nije samo ožigosala pozitivizam (empiriokriticizam)
već je i postavila dva stupa dijalektičkog materijalizma, teoriju
odraza (preuzetu od Boltzmanna) i dijalektiku razvoja (preuzetu od
Engelsa ili Hegela).
Nalet materijalizma, praćen sve žešćim ateizmom i antiklerikalizmom,
uznemirio je sva učilišta i društva u 18. stoljeću. I pitomci isusovačkih kolegija
bili su poneseni tim novim radikalizmom koji im se činio oslobođenje
od strogih stega i socijalnih predrasuda. Materijalistička doktrina isticala je
onu i�tu ljudsku jednakost kao i nekoć priprosta poruka biblije, a upirala se
u emancipaciju znanosti od teologije.
U sve žešće sukobljenim strujama tražio je Ruđer Bošković vlastito u·
porište. Tradicionalna skolastika s Tomom Akvinskim ili Augustinom gubila
je tlo, a idealistička filozofija Leibniza ili Malebranchea bila je neprihvatljiva
znanstveniku koji je uvažavao iskustvo, račun i eksperiment. Usađena
religioznost odbijala ga je s druge strane od britanskog empirizma i materijalizma.
U tom raskolu on će u Beču dograđivati svoj Novi svijet, prvenstveno
polazeći od fizike. Njegova diplomatska misija bila je u jesen povoljno dovršena.
U znak zahvalnosti ga je Republika Luka uvrstila među svoje plemiće,
ali je to odbio kao neprilično jednom isusovcu. Kad se već spremao
* Henrici citira to mjesto iz Boškovićevih Opera, 1775. ukazujući da je on
prije Karla Poppera izrekao načelo falsifikacije (umjesto verifikacije) po kojem
se ne može opažanjima dokazati nijedna hi�teza, ali je dovoljan !edan ekspe­ riment da se Obori. Popper je također neonginalan u Odbacivanju mdukcije za
izvođenje općih zakona.
102 
otići iz Beča, naglo je navalila oštra zima. Svi su ga pa i dvor odgovarali od
puta, i on će tu ostati da dovrši svoje najveće djelo Teoriju prirodne filozofije.

Knjigu je posvetio bečkom nadbiskupu Kristoforu grofu de Migazzi koji
mu je dosta pomagao, a i olakšat će mu tisak. Kako je bilo potrebno opravdavati
zašto je istraživanje prirode dostojno svećenika, vidi se iz posvete tom
kardinalu:
»Promatranje prirode divno upućuje duh na promatranje nebeskih stvari
pa se duh uzdiže k božanskom Tvorcu tako velikog svemira diveći
se Njegovoj moći, mudrosti i providnosti koje odasvud izbijaju i očituju
se svugdje.«
Ne odzvanja li tu diskretno panteizam kakav je već Nikola Kotoranin nagovijestio
u 15. stoljeću? Zacijelo, takav bi nazor mogao učiniti objavu Boga
takvu
suvišnim, a time i Sveto pismo. Međutim, poniznija mjesta treba da rasprše
sumnju. Dubok korijen njegova djela vidi se iz tog upozorenja iz posvete:

»Na vrhovnog ravnatelja svetih tajni spada i ta briga da se u prvom
poučavanju bezazlene mladeži, §to uvijek mora polaziti od proučavanja
prirode, ne potkradu u nježne duše kriva i opasna načela koja bi mogla
znatno pokvariti vjeru ili je čak potpuno preokrenuti i iz temelja potkopati,
što, nažalost, vidimo da se nekako sudbinski zbiva svugdje u 'Europi,
pa to zlo iz dana u dan sve više preotimlje maha, tako da su ti
mladići usisati neka primamljiva, ali u stvari vrlo opasna načela te izgleda
da konačno tek onda nešto znaju kad su i samog Boga i premudrog
Tvorca i Ravnatelja svijeta izagnali iz svoje duše.«
Nema sumnje da tu Bošković cilja na materijalizam koji se po njegovim
riječima proširio po cijeloj Europi zajedno s prosvjetiteljstvom, novom znanošću
i socijalnom reformacijom. Budući da je on od početka bio izvrgnut
pritiscima od dogmatika u Družbi Isusovoj, moglo bi se takvo mjesto u posveti
shvatiti čisto formalno, kao preventiva od budućih napadaja. No takvo
tumačenje ne bi sišlo u dubinu Ruđerovih dilema. Dok će plima scijentizma
nositi sa sobom valove ateizma, on želi postaviti branu "vrlo opasnim
načelima" čuvajući izvorne težnje znanosti.
Kad se on i odvajao od radikalnog krila prosvjetiteljstva, nije se uvrstio
u apologete feudalnog poretka. Dubrovčanin je progledao svu pokvarenost
i nesposobnost vlastodržaca kojima je bio prinuđen klanjati se za mrvice
slobodnog istraživanja. Međutim iskreno je simpatizirao s oslobodilačkim
pokretima, od talijanskih gradova do Amerike, i prilično će pjesama posvetiti
borbi naroda.
Ako je Bošković htio dinamičkom teorijom učvrstiti vjeru, jako ga je
stoljeće kasnije demantirao rušitelj kršćanskih vrlina Friedrich Nietzsche
slaveći njegovo ukidanje tvarnosti. Za razliku od Kanta čija se kritika usre.
dotočila na zor i fenomene, Arthur Schopenhauer (1788-1860) vodi se unutarnjim
iskustvom, a to mu se prije svega javlja kao volja. Ta volja je primarno
i očituje se najjače u iracionalnim porivima dok njezina sublimacija
103 
stvara misaone i ćustvene oblike, najviše u umjetnosti. Volja se i prije izjednačivala
sa silom (jer jedno i drugo nas pokreće na djelovanje), a najveći
Schopenhauerov sljedbenik Nietzsche pročitao je u Boškovićevu dinamizmu
potvrdu svojeg iskonskog vitalizma. Kao što se Schopenhauer usprotivio Hegelu
ističući individualizam nasuprot apsolutnom duhu, tako će Nietzsche
još oštrije i maštovitije obarati stare vrednote, a veličajući snagu i natčovjeka,
vidjet će u kršćanskoj sućuti i poniznosti samo lukavost robova da
izmame poštedu od gospodara. Zacijelo, moguće je i humanističnije tumačenalni

nje Nietzscheovih razbarušenih aforizama, ali svakako pokazuje taj iraciovoluntarizam
kako su promašile Ruđerove namjere da svojom silom
učvrsti bedeme religije.
Pošto je okopnilo i putovi postali prohodni, Bošković je otputovao kočijom
iz Beča, ali iza njega je ostalo dovršeno djelo. Theoria philosophiae naturali$
izlazi u ljetu 1758. Bečko izdanje bilo je ubrzo razgrabljeno pa će
Bošković tiskati u Veneciji godine 1763. novo izdanje s nekim promjenama
i dopunama, a ta knjiga bit će definitivan prikaz njegovog »Novog svijeta«.
Zanimanje za to djelo bilo je od početka veliko, osobito u Italiji i njemačkim
zemljama, no s vremenom će se širiti i u Englesku i Francusku,
kamo će autora voditi znanstvena zvijezda. Isusovačka učilišta najprije su
prigrlila novu fiziku svojeg brata, ali su se tu javili i prvi otpori, dapače
sumnjičenja zbog hereze. U pismu bratu Baru jada se Ruđer da je izgubio
svaku ljubav za svoj matični Rimski kolegij pa bi rado otišao nekamo drugdje.
Kad je jedan njegov kolega u javnim predavanjima i diskusijama pristao
uz Newtona i Boškovića, bio je ukoren i kažnjen. Taj konzervativizam
i netolerantnost natjerali su Ruđera da se uputi u Pariz gdje se ponadao
boljem prijemu svojih nazora. No i tu nije imao isprva sreće i ojađeno piše
bratu iz Pariza:
»Ma je vrlo čudna jedna stvar: ondje (u Rimu) tko nije peripatetik jest
heretik; ovdje pak govoriti da neka materijalna stvar ima neko djelovanje,
neku silu, neku sposobnost da se mjesno giba, znači davati pristup
nevjernicima i približavati se materijalizmu. Ja govorim da je najveća
§teta vjeri htjeti je vezati uz takve stvari u fizici za koje i velik dio
katolika smatra da su pogre§ne; jer tada mladež uvjerena u protivno
ne govori, vjera je istinita, već govori ... da je kriva.«
To iskustvo može razuvjeriti one koji bi smatrali suvišnom ili dapače
nedoličnom posvetu Teorije bečkom nadbiskupu. Trebalo je moljakati,
klanjati se, prisizati kako bi se palile svijeće u dogmatskim tminama. U
promijenjenim okolnostima, za Staljinove diktature, pisao je tako dobar
fizičar Vladimir Fock kako kvantna teorija dokazuje dijalektički materijalizam.
I B�ković i Fock nastojali su spasiti prokletu atomistiku. Znanstvenici
se ne mogu izbaviti od društvenih utjecaja, ali su prečesto podlegli grubim
političkim pritiscima, inkvizicijskoj cenzuri i podmuklom koristoljublju.
104 
THEORIA PHILOSOPHIAE NATURALIS
Za razliku od Newtonovih Philosophiae naturalis principia mathematica
Boškovićeva djelo ne postavlja osnovne zakone ili aksiome iz kojih se sve
dalje izvodi, uz neophodna objašnjenja ili definicije. Bošković i nije pronašao
kakav važni fizički zakon niti je tu prikazan kakav izveden zamašan eksperiment.
Njegova Teorija nastoji prije svega uspostaviti novi pristup prirodi,
tako da pođe od stanovitih vrlo uvjerljivih načela pa konzekvencije tih na­
čela iskuša u stvarnim pojavama ili stanjima. Sto on time postizava, to je
radikalan preokret u shvaćanju materije, prostora i vremena, s upiranjem
na jednu jedinu univerzalnu silu.
Vodeći mu je princip kontinuiranosti. Ako i biva matematički pomno
obrazložen, taj princip nije izvučen čisto iz glave, već ima dobru podlogu
u iskustvu. Sve se promjene pred našim očima zbivaju kontinuirano, tako
da između dva stanja možemo umetnuti (ili zamijetiti) mnoga druga prelazna
stanja, a taj se postupak može beskonačno profiniti. Stoga se i načelo
kontinuiranosti ne može proglasiti čisto apriornim, kao što će to činiti Kant,
već nam to načelo iskazuje izvorno pojmovno-empiričko jedinstvo.
Zacijelo, Bošković ne uzima sva načela koja bi nam sugeriralo iskustvo.
Prvo upoznavanje s makroskopskim tijelima stvorilo je u nama predodžbu
o neproničnosti. Gdje je jedno tijelo, ne može biti drugo; ili, jedno kruto
tijelo ne može proći kroz drugo kruto tijelo. Newton se strogo pridržavao
tog principa smatrajući da i atomi imaju ista svojstva krutih tijela. Bošković
tu odlučno prekida sa svojim učiteljem: grubost našeg osjetilnog zamje­
ćaja vodila je do predodžbe da su tijela oko nas nepronična i kompaktnog
sastava. ćim se prihvati atomistička hipoteza, mora se točnije ispitati kako
stoji s tim makroskopskim predodžbama.
Ruđerova Teorija biva razvijena na geometrijski način, kao što je i
Newton postupio. Iako je to spriječilo elegantnije računanje, ipak je bilo
prikladnije za pojmovnu analizu. I moderno će stanovište biti da se fizičke
veličine imaju prikazati geometrijskim objektima pa su tad fizički zakoni relacije
između geometrijskih tvorevina.
U predgovoru Ruđer sažeto iznosi temeljnu zamisao i plan Teorije prirodne
filozofije kao i glavne poticaje. Svakako njegovo je prvo nadahnuće
Newton, ali, kao što sam tu piše, pomni će čitalac uvidjeti:
lOS 
» ••• da sam ja u ovoj vrsti istraživanja prokročio mnogo dalje negoli
je to nekoć želio i sam Newton.«
Premda često mučen dvojbama, Bošković je ipak duboko uvjeren u epohalnu
zamdnost svojeg pothvata. Mjestimični iskazi poniznosti, pogotovo u
obraćanju visokim dostojanstvenicima, ne mogu taj ponos skriti. On preuzima
od Newtona načelo da je priroda u biti jednostavna, ali prema njegovu
sudu nije tvorac mehaničkog sistema bio tome do kraja dosljedan. Da bi
objasnio tvorbu ili svojstva materije, Newton je pokraj gravitacije, tako
djelatne među svemirskim tijelima, uveo i fermentaciju i koheziju. Vrlo je
duboka njegova primjedba da ne bismo time ništa objasnili kad bismo te
sile naprosto pripisali tijelima. On piše u svojoj Optici:
»Međutim, izvesti iz prirodnih pojava dva ili tri opća principa gibanja,
a zatim objasniti kako svojstva i djelovanja svih tjelesnih stvari slijede
iz tih principa, to bi zaista bio velik napredak u filozofiji . . . «
Odatle se vidi kako već Newton odstupa od Demokritove atomistike koja
je na temelju svojstava atoma, ponajprije geometrijskih, nastojala objasniti
svu materiju. Citirajući u predgovoru Teoriji taj Newtonov program, Boš­
ković pita neće li se bitni napredak postići ako se pođe od jednog jedinog
načela. A to će biti njegov zakon sile.
Znajući kako su sljedbenici Descartesa i Galileia podmetali Newtonu
prianjanje uz magiju, Bošković će pokazivati kako sila nije neka vrsta okultnih
kvaliteta, nego su njezina » ••• opstojnost i zakon pozitivno dokazani«.
Dakle, tu se jasno iskazuje postojanje sile, a ne samo zakon interakcije između
dviju točaka ili masa, kao što će mnogi reinterpretirati Newtona. Bo­
šković je tu prvenstveno fizičar zaokupljen s realnošću pa je on i polemizirao
protiv Leibniza koji je uvodio sile kao nešto spiritualno.
Pri uvođenju sile Bošković ostaje na tlu Newtonove fizike pa sljedbenicima
Descartesa i Galileia odgovara:
»Protiv uzajamnih sila obično neki prigovaraju da su one neko skrovito
svojstvo i da uvode djelovanje na daljinu.«
On također ne prihvaća djelovanje na daljinu, ali, dok je Descartesu bio potreban
eter da bi objasnio gibanje planeta oko Sunca, za Newtona i Boškovića
je sila onaj fundamentalni 'posrednik' između čestica. Međutim, Ruđerovo
izražavanje nije uvijek jednako dosljedno pa će on ponegdje zakon
interakcije dviju točaka nazvati silom, odakle bi izlazilo da je silom naprosto
iskazana uzajamnost dviju fizičkih točaka*, što se opet posvema protivi
svem ostalom izlaganju, a osobito dvoslojnosti fizike, proširenju akutnog s
potencijalnim. Ako se i djelovanje sile očituje u stvarnom ubrzanju, njezino
je sjedište ili 'uzrok' u potencijalnom prostoru i vremenu.
Newton je ostavio problem sile inercije koja bi tijelo održavala u mirovanju
ili jednolikom gibanju na pravcu. Ovisi li ta sila o naravi tijela ili
o slobodnom zakonu Tvorca, to neće ispitivati, veli Bošković, jer nema nade
* Takvo kinematička tumačenje Teorije lansirao je L. L. Whyte u Nature,
1958, a zastupao je također M. Jammer, Concepts of Force, 1951.
106 
da bi to riješio. Tom su silom inercije obdarene njegove točke-atomi. Kako
je to 'sila', može li ona biti bitno drugačija od one koja uzrokuje ubrzanje
između dviju fizičkih točaka? Na to pitanje, na koje Ruđer izravno ne odgovara,
vratit će se tek Michael Faraday.
Bošković je odbacivao daljinsko djelovanje katkad i argumentom koji
danas nama posve drugačije zvuči:
»Sto se pak tiče djelovanja na daljinu, tog se jako čuvamo, jer bi odatle
jasno izlazilo da je moguće da svaka (fizička) točka djeluje na samu
sebe.«
Naprotiv, poučio bi svojeg prethodnika današnji teoretičar polja, moguće je
djelovanje elektrona na samog sebe kao učinak njegovog polja, a to odudara
od djelovanja na daljinu. Zanimljivo je ipak da je veliki vizionar zamišljao
takvu autoakciju. Za razliku od suvremene teorije polja Ruđer je silu stalno
vezao s dvjema točkama. No što o "sili inercije"? Da tu silu stopi s interakcijom,
ležalo je u osnovi njegove teorije.
Albert Einstein je eliminirao gravitaciju kao daljinsku silu. Njegova teorija
gravitacije postavlja Riemannov četverodimenzionalni prostor gdje zakrivljenost
ovisi o gustoći mase-energije. Za Boškovića je gravitacija samo jedan
dio njegove jedinstvene sile. Prema tome on ne bi mogao prihvatiti takvo
sjedinjenje prostora, vremena i mase koje zapostavlja druge sile u uspostavljanju
prostorno-vremenske metrike. Bliže bi mu bilo stanovište Andreja
Saharova* da se problem prostora i vremena mora tretirati zajedno s
drugim silama, s teorijom elementarnih čestica.
Newton je zapao u teškoće da objasni kompaktnost tijela. Bilo mu je
jasno da je gravitacija preslaba da bi držala čestice zbijene pa stoga on uvodi
jaču privlačnu silu, koheziju, koja mu ostaje do kraja zagonetna. Shva­
ćajući atome kao kruta tjelešca, on je zaključio da ta kohezijska sila biva
najjača kad se čestice dotaknu. Taj zaključak će Bošković najpomnije obarati.
Ponajprije predodžba krute grudice bit će nespojiva s primjenom načela
neprekinutosti pri srazovima; stoga uvodi točkasti atom pa silu koja u ma·
lim udaljenostima tih točaka biva odbojna a tek u većim razmacima pri·
vlačna. Normalno se atomi tako poredaju da stoje u mjestima gdje odbojna
sila prelazi u privlačnu, ili točnije u potencijalnim jamama. Odbijanje pri·
ječi tad da se čestice više približe a privlačenje da se jače razmaknu. Ako
su Boškovićevi atomi i točke, oni održavaju stanovitu prostornu rešetku i
stvaraju makroskopski privid neproničnosti.
Bošković je time riješio slavni Zenonov paradoks o neprotežnim atomima
i protežnim tijelima, što je filozofe zaokupljalo dva tisućljeća. Uistinu
su čvrsta tijela šupljikava, i samo se našim grubim osjetilima čine neprekidna
u sebi i nepronična. Zbog lakšeg razumijevanja služi se tu Ruđer sli·
kom spužve koja naoko izgleda homogena ili kompaktna, a može usisati puno
vode. Jedino su Boškovićeve točke nepronične i nedjeljive; tijela to nisu.
Stoga bi vrlo brzo čestice mogle prodrijeti i proći kroz prividno nepronična
tijela, kao što čini svjetlost, koju Bošković, kao i Newton, smatra korpuskularno.

* Doklady Akademije Nauk SSSR, 177, 1967.
107 
Kao što .sam napominje, Bošković je stvorio predodžbe svoje sile već
godine 1745, i to potaknut zaključkom škotskog matematičara Colina Maclaurina
da pri srazu krutih tijela ne može biti očuvan princip kontinuiteta.
Sam Ruđer smatrao je Maclaurina najvećim matematičarom i filozofom svojeg
doba, što ćemo teško prihvatiti znajući da je i Leonhard Euler živio u
to doba, ali je taj sud bio možda motiviran suparništvom s matematičkim
velikanom u određivanju kometnih staza. Iz Maclaurinovih izvoda izvukao
je Dubrovčanin posve drugi zaključak, naime da je neodrživa predodžba
krutog tijela, dok se princip kontinuiteta ima zadržati u strogoj valjanosti.

»Zakon kontinuiteta čvrsto se oslanja na indukciju i metafizički dokaz.
I on se stoga mora svakako zadržati i u promjeni brzine, jer se iz jedne
brzine nikad ne prelazi u drugu drugačije osim preko svih posrednih
brzina, i to bez naglog skoka.«
On to jednostavno izvodi pri srazu dvaju krutih tijela. Neka brže tijelo
sustigne sporije. U trenutku dodira imaju oba tijela istu brzinu, dakle, kaže
sve to Bošković, jednom bi tijelu bila odjednom povećana brzina, a drugom
umanjena; a takav skok u gibanju on ne dopušta. Prema tome mora se odbaciti
predodžba krutog tijela. Dosljedno ni atomi ne mogu biti kruti, kao
što su smatrali Demokrit, Leukip i Lukrecije pa u duhu te tradicije i Pierre
Gassendi i Isaac Newton. Isto tako ne mogu atomi biti elastični; njihovo
stezanje i širenje vodilo bi do istih proturječja. Nedjeljivi atomi moraju
biti točke, zacijelo, fizičke, tako da nam veći broj tih točaka daje stanovitu
količinu materije ili masu. Sraz se sada može objasniti odbojnom silom
koja biva sve veća što se atomi više približe, dapače raste u beskonačnost.
Takvim odbijanjem je spriječeno da se te fizičke točke spoje na jednom
mjestu, već one ostaju u razmaku, ma kako malom ili se opet uzajamno
udaljuju ako su bile pokrenute jedna prema drugoj . Odbojna sila djeluje u
malim udaljenostima dok u velikima prelazi u Newtonovu gravitaciju kojoj
jakost opada s kvadratom udaljenosti.
U onom razmaku gdje odbijanje prelazi u privlačenje (u minimumu potencijala)
mogu obje točke mirovati. Budući da čestice nemaju tad akceleracije,
sila bi prema Newtonovu zakonu gibanja iščezavala. No jamačno se
te dvije čestice drže u tom razmaku baš Boškovićevom silom. Kako riješiti to
proturječje? Bošković je već ranije u aristotelovskom smislu uvodio potencijalnu
i aktualnu silu. Smije li se dakle reći da je u tom slučaju mirovanja
obiju čestica nazočna samo potencijalna sila? Ruđer je izgubio u Teoriji prirodne
filozofije odvažnost da spekulira dosljedno u tom smjeru. Pristajati uz
aristotelizam u to doba, a i poslije, činilo se zastarjelo, dapače nepristojno
u krugovima fizičara. Egzaktna se znanost od 17. stoljeća trgala od maglovite
filozofije razvijajUĆi se u skladu eksperimenta i matematike. Zacijelo,
Ruđer nije mogao podvrći svoju silu kriteriju mjerenja, ali je usrdno nastojao
da posljedicama svojeg dinamičkog atomizma objasni poznate pojave i
proreče što bi se moglo mjeriti u budućnosti.
Ruđer nije ostao pri jednostavnoj promjeni privlačenja u odbojnost.
Prema njemu ima više takvih mijena gdje odbojna sila prelazi u privlačnu,
zacijelo sve u malim udaljenostima. Na takvu uzastopnu izmjenu smjera
108 
sile bio je ponukan fizičkim i kemijskim svojstvima materije, što će još opširnije
razglabati.
Zanimljivo je da Kant poput Boškovića tumači neproničnost materije
silama između čestica. On piše godine 1786. u Metaphysische Anfangsgrunde
der N aturwissenschaft:
»Materija doduše ispunjava sav prostor, ali ne svojom pukom egzistencijom
već posebnom pokretnom silom.«
On dalje pretpostavlja da ta sila prelazi iz privlačenja u odbijanje u malim
udaljenostima. Je li moguće da on nije znao za Ruđerova djela? Malo vjerojatno
kad se sve usporedi što je on pisao o sili i atomima, počev od njegova
zabacivanja Leibnizove žive sile, što u bitnom ponavlja Boškovićeve argumente.
Ipak je on zastao pred Ruđerovom tvrdnjom da vrlo brze čestice
mogu prodirati kroz materiju i ostaje pri staroj predodžbi o neproničnosti
tijela. Inače je on u Metafizičkim osnovama prirodne znanosti pokušao izvesti
egzaktne znanosti iz svojih apriornih kategorija. Slično će puno kasnije
poduzeti zastupnici dijalektičkog materijalizma da izvedu osnove različitih
znanosti, koje još zovu specijalnima, iz općih dijalektičkih zakona gibanja
materije. Pošto su sve takve filozofske supremacije propale, arogantni će filozofi
degradirati različite znanosti na nekritične i uvjetovane discipline, dok
bi jedino filozofsko mišljenje bilo posve kritičko i otvoreno, svem znanju
usprkos!
Kantov sljedbenik u više realističnom smjeru Alois Riehl pokazuje prilično
nepoznavanje povijesti znanosti kad Kantu pripisuje prioritet* u dinamičkom
shvaćanju atoma. Novokantovac Ernst Cassirer smatrao je pak
da je Boškovićeva teorija izašla iz proturječja Newtona i Leibniza** ne
uviđajući nimalo, kao ni drugi filozofi, aristotelsku tradiciju i Boškovićevu
originalnost. U točnijem vrednovanju Ruđerova atomizma Eduard von Hartmann
navlačio je silu na Schopenhauerovu volju, a njegova psihologija iracionalnog
i nesvjesnog u mnogome prethodi Sigmundu Freudu koj� će u
predsvjesnom ili posvjesnom nalaziti uzroke ili nagone čovjekova ponašanja
i osobito neuroza.
Zacijelo, Boškovićev je dinamizam mogao od početka poticati filozofe
na okretanje od racionalističke mehanike prema vitalnim ili spiritualnim
agensima. Prvi Kantov učenik Friedrich Schelling razvio je spiritualnO-di·
namičku koncepciju u knjigama Ideen zu einer Philosophie der Natur 1977.
i godinu kasnije Von der Weltseele, eine Hypothese der hoheren Physik zur
Erkliirung des allgemeinen Organismus. Nakon što smo ogolili objekt od
svih predikata, pita se Schelling, kako možemo tvrditi da još nešto tjelesno
postoji? Za nj ostaje još samo sila, ali ta sila biva duša svijeta, kao što stavlja
u naslov svoje knjige, čime on utemeljuje metafizički fiziku koja mu tad
služi i za tumačenje živih organizama. Svakako Schelling je duboko osjećao
da Descartesova životinja kao stroj ne može dati čudo života. Inače je taj
idealist bio gorljivi branitelj ljudske slobode, i filozofski i politički, a ta slo-
* Der philosophische Kritizismus und seine Bedeutung fur die positive
Wissenschatt, Leipzig 1876.
** Das Erkenntnisproblem in der Philosophie und Wissenschaft der neueren
Zeit, 1906- 20.
109 
boda je za dobro i zlo. Stoga njegova filozofija polazi od osobe u opreci prema
suvremeniku Hegelu koji je svoj sistem gradio na apsolutnom duhu.
Ako je na Boškovića i utjecao Leibnizov zamišljaj monada koje također
ne zapremaju prostora, ipak se njegovo shvaćanje nedjeljivih i neprotežnih
atoma bitno razlikuje od Leibnizove filozofije. Ponajprije, on ne prihvaća
kontinuiranu protežnost koja bi se uspostavila dodirivanjem susjednih to­
čaka. Tu je očito Leibniz svojim beskonačno malim veličinama spasavao
Descartesovu pMtežnost materije. Ali, čim se jednom atomima odrekne prostoma
zapremina, proturječna je graditi prostorni kontinuum od takvih
monada. Bošković je bio suviše dobar fizičar, a da bi upao u zamku filozof·
ske tradicije, i njegovi su izvodi više utemeljeni na zdravu razboru negoli
Leibnizovi. Nadalje je bitna razlika što postoji interakcija između Boškovi­
ćevih točaka, dapače to je bitno, dok između Leibnizovih monada nema uza·
jamnog djelovanja.
Sam je Ruđer rekao da njegova Teorija stoji između Newtona i Leibniza.
Naime, on odstupa od Newtona što zabacuje krute atome, ali zadržava
dominantnost sile, a približava se Leibnizu s predodžbom neprotežnih atoma,
ali odbacuje njegovu predestiniranu harmoniju koja ravna svakom monadom
posebice. I Leibniz i Bošković pridržavaju se načela kontinuiranosti,
ali to Dubrovčanin ponajprije primjenjuje na gibanje, dok će mu se materija
sastojati od diskretnih točaka. Prema tome jedva Ruđer može reći da Teorija
stoji između Newtona i Leibniza, već ona vodi na posve novo obzorje.
Nije li time Dubrovčanin želio ugoditi katoličkom svijetu kojem je leipziški
filozof tako omilio? Ta je samoocjena zbunila povjesničare.
Svoju Teoriju prirodne filozofije otpočeo je Ruđer analizom sraza. To
je posve moderan pristup koji će voditi i fizičare 20. stoljeća; tako je Rutherford
raspršenjem alfa-čestica u metalnim listićima otkrio atomske jezgre; iz
raspršenja X-zraka na elektronima Compton i Debye su potvrdili Einsteinavu
hipotezu fotona; raspršenje elektrona vodilo je Borna na statističku interpretaciju
de Borglieevih valova materije: i nedavno se iz raspršenja ekstremno
brzih elektrona, proizvedenih linearnim akceleratorom u Stanfordu,
moglo zaključiti da se proton sastoji od tri točkasta središta, kvarka. Postavljajući
tako operativnu S-matricu, Heisenberg je rekao da nam eksperiment
kaže što nasrće i što asimptotski izlazi, a odatle se može zaključiti što se do·
gađa u času sraza.
Kako sila ima za Boškovića primamo značenje, vidi se dalje iz ovih njegovih
izlaganja:
»Budući da se beskrajnim umanjivanjem udaljenosti povećava odbojna
sila. postaje jasno da nijedan dio materije ne može biti u kontinuitetu
vezan s drugim dijelom ... Stoga odatle nužno izlazi da su temeljni elementi
materije posve jednostavni i nikako nisu složeni ni iz kakvih kontinuiranih
dijelova.«
Dakle, jednostavnost Boškovićevih točaka ili atoma izlazi iz karaktera sile.
U tome se već izražava epohalan obrat od tradicionalne atomistike, bilo Demokrita
bilo Gassendija bilo Newtona, koja je polazila od svojstva atoma u
objašnjavanju svijeta.
110 
Današnja teorija veže interakcije među česticama s njihovim poljima.
Ruđer nije imao eksperimentalnog uporišta za točnu formulaciju svoje uni·
verzalne sile, i imaginacija mu se igrala s različitim mogućnostima. Tako je
zamislio da bi i privlačna sila mogla postati vrlo velika, gotovo beskonačna,
na malim udaljenostima između njegovih točaka. Tada bi one sastavile vrlo
čvrste male čestice koje bi djelovale prema van kao primarni, nedjeljivi atomi.
Tako nešto se zaista javlja danas u fizici elementarnih čestica. Prema
Feynmanu bili bi protoni i neutroni građeni od kvarkova koji se tako čvrsto
drže skupa da nam se nukleoni pojavljuju kao elementarne, stabilne čestice.
Zacijelo, usporedba je vrlo općenita i ne seže u dubinu suvremene teorije.
Kvarkovi su tu shvaćeni kao virtuelne čestice dok je Bošković uzimao za svoje
točke stvaran način postojanja, a da se i ne obazremo na matematičku razrađenost
suvremenih teorija.
Iz homogenosti sile Ruđer također izvodi da su njegove točke (atomi)
jednake, istovrsne ili homogene. Da je sama sila homogena, nije dokaz toliko
sugestivan, ali dopustimo vidovnjakovoj mašti igru! Uvođenjem te istovrsnosti,
koja će nam biti razumljivija u kvantnoj teoriji, Bošković odstupa od
Leibnizova načela da dvije stvari, pa i monade, ne mogu biti jednake; jer bi
se njihovom potpunom jednakošću izgubilo individualno razlikovanje ili identitet,
tako nužan logičaru. Ruđer priznaje da dva lista u šumi nisu jednaka,
međutim on ističe da se iz velikog broja jednakih djelića može sastaviti golemo
obilje različitih stvari, kao što je i Epikur nekoć davno pokazivao. Doduše,
i njemu je važan kao i Leibnizu logički i realni identitet svake pojedine
čestice, no on će osporiti Leibnizovo pozivanje na načelo dovoljnog razloga
kako ne može biti jednakih stvari. Zanimljivo je da je već Ruđer Bošković
prije Hegela ukazivao na granice logičkog principa identiteta, i to u vrlo
akutnoj parnici.
Načelo dovoljnog razloga (principium rationis sufficientis) priznaje kakvom
iskazu istinitost ako ima za to dovoljan razlog što se tvrdi. Na pri·
mjer, kuglica na koncu visi vertikalno jer nema razloga da bi prema težištu
mirovala lijevo ili desno, naprijed ili natrag. Sam Bošković piše o tom na­
čelu:
»Sto se pak tiče principa dovoljnog razloga, smatram da je on potpuno
kriv i takav da potpuno uklanja svaku ideju prave slobode, osim ako se
pod razlogom, kad je riječ o determinaciji volje, ne podrazumijeva sama
slobodna volja. •• (Taj se) princip ne može nikako primijeniti ni u svim
onim slučajevima u kojima se inače primijenjuje i brani, i to zato što
nam nisu poznati svi razlozi koje bismo morali poznavati da bismo se
mogli služiti tim principom, tvrdeći da ne postoji nikakav dovoljan razlog
koji bi bio više u prilog jednom negoli drugom.«
Naravno, morali bismo znati u našem maloprijašnjem primjeru da nema zra·
čne struje ili magnetskog polja koje bi kuglicu pomaklo iz gravitacionog
težišta; a i onda ne bismo bili sigurni da će kuglica zaista visjeti vertikalno,
s obzirom na druge uzroke. Nije slučajno da se Ruđer pri tim analizama
osvrće na problem slobode ljudske volje. To će ga do kraja obuzimati, ne
samo kao isusovca nego više kao filozofa. On piše u tom kontekstu:
»Ako je naime sve po volji Božjoj, onda sve što postoji nužno postoji .•. «
111 
Velike teško� imao je također Toma Akvinski da uz Boga kao svemogu�g
i sveznajućeg otvori nešto mjesta za ljudsku slobodu. Ako Bog zna sve pa i
cijelu budu�ost, onda je božanski Tvorac htio i sve ljudske postupke kakvi
su pa kako se tu onda može čovjeku pripisati odgovornost ili čak grijeh?
Trgaju�i se od makroskopskih predočaba protežnosti i dodira među
tijelima, Bošković je u raspravi De viribus vivis, 1745. napisao:
»Pokazali smo da nismo bili svladani istinitošću ili lažnošću tih pokusa
i svjedočanstvom osjetila, jer osjetila ne mogu pružiti temelj na kojem
se išta može graditi.«
Taj citat mladog Ruđera bio je uzet u prilog tvrdnji* kako je to Boškovićev
racionalistički credo. No iz njegovih spisa može se izvući i suprotan sud:
»Prije svega tamo gdje se istražuju opći prirodni zakoni ima indukcija
najveću snagu, i za njihovo pronalaženje jedva da preostaje ikoji drugi
put.« (De continuitatis lege, Roma 1754, navedeno u Teoriji).
Ovo je vrlo značajna evaluacija indukcije. Ponajprije, ona je važna, gotovo
neophodna, za pronalaženje prirodnih zakona. Dalje, ima sugestivnu snagu
za uviđanje tih zakona. Ali indukcija bi samo onda bila dokazne moći kad
bi se svi slučajevi mogli utvrditi, a to je nemoguće u prirodi. Potpuna induk·
cija kao strogi dokaz koji obuhvaća sve slučajeve važi tek u matematici gdje
valjanost za n-slučajeva uključuje i valjanost za slučaj n + l, što se odmah
proteže u beskonačnost. Stoga mora Bošković, da bi potpuno utemeljio svoju
teoriju, poseći i za razboritim principima, kao što veli. A tu mu je, svakako,
najvažniji kontinuitet.
Cjelokupni rad Ruđera Boškovića pokazuje kako je on ujedinjavao empiričku
i racionalnu spoznaju. Strogo uzevši, ne može se ni odvojiti empiričko
od teorijskog. Njegovo stanovište jednako nadmašuje logički empirizam
ili koji drugi pozitivistički smjer kao i racionalistički prilaz istraživanju
prirode, gdje se čisto iskustvo nastojalo odvojiti od čisto misaonog. Na nemogućnosti
tog odvajanja srušile su se novije filozofije znanosti, osobito škola
Bečkog kruga (Carnap, Mieses, Frank, Nagel). Dok su empiristi polazili
samo od indukcije odbacujući apriorne istine, poznati filozof znanosti Karl
Popper uopće zabacuje indukciju kao verifikaciju prirodnih zakona. On joj
dopušta samo stanovitu vrijednost pri pronalaženju zakona, ali joj odriče
bilo kakvo značenje za utemeljenje ili obrazloženje teorija. Zacijelo, to je
ekstremno stajalište koje ne shvaća složeni istraživački postupak, od kojeg
se ne može odvojiti gotova teorija, a odstupa od cjelovitijeg Boškovićeva prilaza
kozmosu.
Najveća je slabost Boškovićeve teorije što nije mogao dati jednostavni
analitički ili geometrijski oblik za cijeli tijek svoje sile do beskonačne udaljenosti.
On je objavio tek krivulju svoje sile, a pokušao je izvesti algebar·
sku formulu, no svemu tome nedostajalo je dublje obrazloženje. Stoga će F.
Hund u spomenutoj povijesti fizike s dosta prava iznijeti ovaj sud o Boškoviću:

* I. Martinovi�, Symposium of Inst. Phil. Theol. of Society of Jesus 1897.
112 
»Poznati zastupnik 'dinamizma' postao je R. Bo§ković. U svojoj Theoria
philosophiae naturatis, redacta ad unicam tegem virium 1758. in natura
existencium skicirao je jednostavno objašnjenje svih fizičkih pojava sa sitama
izmedu čestica materije ... Knjiga nije dala matematičku provedbu
tih ideja. Pretpostavka takvih sila reducirala je atome na točkaste centre
sile i uklonila dogmu o neproničnosti materije kao primarnom svojstvu.
U modernoj atomskoj fizici uskrsnute su te misli u konkretnoj formi.«
Jamačno se Boškovićev, kao i Newtonov, geometrijski izvođ ne može ocijeniti
kao čisto kvalitativan, ali matematički razrađena teorija nije to bila; i
stoga se neće činiti tako uvjerljivom njegovim suvremenicima koji su u rje­
šavanju fizičkih problema razvijali nove matematičke postupke.
Kasniji interpretati Boškovićeve teorije često su smetnuli s uma njezinu
đvoslojnost, međuigru stvarnog i mogućeg. On sam smatrao je potrebnim da
u glavnom djelu ponovi svoja složenija tumačenja osnovnih pojmova:
»Riječ brzina, kao što je općenito shvaćaju mehaničari, mole imati dvojako
značenje: može naime značiti aktualnu brzinu, koja je odnos u
jednolikom gibanju, a taj je dan predenim razmakom podijeljenim onim
vremenom u kojem je preden taj razmak; a može značiti, da se poslužim
pogodnim skolastičkim izrazom, potencijalnu brzinu, quae nimirum est
determinatio ad actuatem ... «
Dakle potencijalna brzina biva aktualna kad je čestica prisiljena silom da
prijeđe stanovitu udaljenost u stanovito vrijeme. Dok tijelo ima samo jednu
aktualnu brzinu, potencijalna brzina nam pruža kompleks mogućnosti. Sila
je ono što prevodi potencijalno u aktualno; ali što je sama sila: potencijalna
ili aktualna? Bošković je· već u prijašnjem spisu o tivim silama razlikovao
potentia i vis activa, ali to dalje ne razglaba u Teoriji, jamačno iz opreza
pred prigovorima kako uskrsava okultne kvalitete. Njemu se vis activa očituje
u stvarnoj akceleraciji, dok vis potentia je uzrok opažanog stvarnog
učinka. Ovakvo proširenje Newtonove sile bilo je strano tadašnjim fizičarima
koji su posve odbacili Aristotela, i Dubrovčanin je u Teoriji jako suzdržljiv u
izlaganju svoje metafizike.
Iako Ruđer uzima jedan zakon ili krivulju, ipak dopušta mogućnost da bi
to bila rezultanta više sila, kao što su Newton i drugi fizičari shvaćali. Tako
bi se gravitacija mogla protegnuti do najmanjih udaljenosti, što bi hiperbolički
prelazilo u negativnu beskonačnost, ali to bi bilo poništeno jačom odbojnom
silom koja jače raste u pozitivnu beskonačnost. Na sličan način mo­
že se prema Boškoviću sastaviti sila od više komponenata, ali to će za nj
više biti igra mašte negoli zbiljski sastav. Već privlačna sila kohezije mnogo
je jača od gravitacije, no on to neće poput Newtona smatrati posebnom silom,
nego će svojevrsne pojave pri sastavu materije tumačiti višestrukom
izmjenom svoje fundamentalne sile od privlačenja na odbijanje.
Leonharđ
Alexis Claude Clairaut (1713-1765)) u proračunu Mjesečeve staze i
Euler u raspravi O Jupitrovim i Saturnovim aberacijama došli su
do zaključka, pogrešnog, da gravitacija ne opada razmjerno s kvađratom
udaljenosti. Bošković napominje kako takvo odstupanje od Newtonove formule
ne bi opovrglo njegov zakon sile kojoj bi asimptotsko ponašanje u ve-
8 Ruđer Bo§ković 113 
likim udaljenostima moglo biti drugačije. On nadalje polemizira s Maupertuisom
koji je razmjemost sile sa l/rt utvrđivao Newtonovim rezultatom da
homogena kugla jednako privlači kao ista masa zgusnuta u središte kugle.
To se Newtonu činilo tako savršeno da je zaključio da je zato i Bog podario
gravitaciji onakvu ovisnost o udaljenosti. Maupertuis je još natkrilio inače
religioznog Newtona govoreći da se sve u prirodi događa prema principima
minimuma ili maksimuma. Bošković se tu više držao tla kad primijećuje:
»Meni se prije svega nije nikada sviđala, i nikada mi se neće sviđati
upotreba finalnih uzroka u istraživanju prirode.«
Koliko je god Ruđer uvažavao Aristotela, dosljedno je odbacivao njegovu
teleologiju ili ravnanje prema svrhama. Strogi princip kauzalnosti prema
njemu određuje sve prirodne procese, i on to općenito izriče prije Laplacea.
Odbacivanje teleoloških načela proširilo se iz fizike i na biologiju
kad je Charles Darwin objasnio selekcijom svrhovite postupke živih bića. No
je li moderna fizika još uvijek tako neprijateljska prema 'finalnim uzrocima'?
Kad se iz kakve otopine stvara kristal, tad upravo ta nova svojstva simetrije
'uzrokuju' prijelaz. Matematički se to u kvantnoj mehanici izražava matrič­
nim elementom izračunatim iz početnog i konačnog stanja. Nije li to stanovita
aristotelska crta? Zacijelo, ti se prijelazi od otopine na kristal zbivaju po
statističkom zakonu. Ipak bismo mogli zaključiti da su u kvantnoj teoriji
pomireni principi kauzalnosti i finalnog ravnanja. Razumijevanje procesa
kako iz amorfne otopine izranjaju pravilni oblici od najveće je važnosti za
biologiju. U tome je sadržan povijesni potez koji se ne može posve reducirati
na fiziku. Pojava cjelina potiče na nove predodžbe o postanku složenih
sistema ili čak živih bića.
Definiravši masu kao količinu materije, Newton je masu učinio osnovnim
svojstvom materije pa i najsitnijih, nedjeljivih čestica, atoma. Zacijelo,
on je mogao masu definirati na temelju svojeg zakona gibanja. Tad bi masa
bila svedena na tromost tijela. Ali nije pošao tim putem, nego će radije
uvesti silu inercije koja bi tijelo održavala u gibanju, svakako dug plaćen
peripatetičkoj fizici. Boškoviću se definicija mase činila nedovoljno utemeljena
pa veli:
» ••• doJao sam do zaključka da pojam mase nije posve određen i jasan,
već da je prije neodređen, proizvoljan i mutan.«
Budući da su mu sve fizičke točke jednake i neprotežne, on i nema potrebu
da im pripiše tvarno svojstvo kao masu. A što se pak tiče ustrajanja tijela u
gibanju, on odlučno veli:
»Inercija tijela potječe od inercije točaka i od uzajamnih sila.«
Značajno je da mu tromost tijela ne dolazi samo od inercija točaka, nego
također od sila među njima. Na to nijedan fizičar nije do Lorentza i Einsteina
pomišljao. Prema Einsteinovoj fundamentalno j relaciji E = mc2 mijenja se
masa sistema ako mu se poveća ili umanji potencijalna energija, kao što se
to događa pri atomskim jezgrama, gdje se protoni i neutroni drže jakim
nuklearnim silama. Bošković ostaje pri sili inerciji, a masa mu samo ozna-
1 14 
čuje broj njegovih točaka u tijelu ili količinu. Njemu je taj pojam uopće
suvišan. �
Eliminiravši masu a shvaćajući sile kao fundamentalne, Ruđer je pripravio
prijelaz na fiziku polja, što je bilo dosljedni nastavak Newtonove dinamike.
Tako dugo, dok je mehanika robovala pojmu mase, istraživački se
duh teško mogao otkinuti od materijalizma 18. stoljeća, s kojim će pisac
Teorije biti u stalnoj polemici.
Sto su Boškovićeve točke? One nemaju protežnosti, a jedino im je bitno
svojstvo inercija, kao i modus stvarnog prostornog i vremenskog postojanja.
Inercija pripada jednoj točki, dok je interakcija izražena silom ovisnom o
razmaku dviju točaka. Budući da su sila inercije i uzajamna sila u Boškovi­
ća fundamentalna realnost, morale bi se i točke-atomi shvatiti dinamički.
Zacijelo, može se dalje razmišljati i istraživati što je sila, može se . tražiti
općeniti matematički princip, no glavno je da se odatle izvedu sve poznate
pojave i proreknu novi efekti. Ruđerova fizika je dvoslojna sa stvarnim toč­
kama i matematičkim prostorno-vremenskim kontinuumom, s aktualno postojećim
i virtuelnim ili mogućim. Bošković piše skroznaskroz o svojim toč­
kama kao stvarnim dijelićima materije ili stvarnosti ne videći (ili ne želeći
vidjeti) da je uv đenjem sile problematizirano i takvo faktualno shvaćanje
atoma. Zašto nije uveo i virtuelne točke? Doduše, to su mu točke matematič­
kog prostora, ali one ne prelaze u fizičke točke, kao što pri sili i gibanju biva
iz mnoštva mogućih (potencijalnih) brzina izdvojena stvarna brzina.
Dosljedno ne bi se obično, stvarno postojanje moglo shvatiti bez virtuelnog
ili mogućeg. U tom smislu bio je Bošković aristotelovac, u opreci
prema mehanici svojeg doba koja je priznavala samo aktualno postojanje,
onako kao što postoji stol pred nama ili se planet giba. Tek kvantna teorija
uspostavit će ponovo kompleksnost fizike, tako da će uz stvarne čestice dolaziti
i virtuelne; stvarne ustanovljene u mjerenju, virtuelne pronađene prvo
u računu smetnje (gdje u drugoj aproksimaciji virtuelni fotoni daju Coulombovu
silu). Kvantna teorija je postavila apstraktni formalizam u Hilbertovu
višedimenzionalnom prostoru, što nema izravno fizičko značenje, ali se odatle
mogu izračunati mjerivi učinci. Taj kvantnoteorijski kompleks različitih
mogućnosti stoji iza 'stvarnosti', kao što stoje 'iza' Boškovićev matematički
prostor i vrijeme s uključenim potencijalnim fizičkim veličinama. Atomska
fizika
skopskim
ili atomski procesi
mjernim instrumentima.
su ponajprij
U Wilsonovoj
e mjereni
se
atomski
komori
proces
vidi
i u
kako
makrojedan

elektron ostavlja maglenu prugu ili jedan foton izbija elektron iz atoma.
Pojedini mjereni učinak može se izračunati iz apstraktne kvantnomehaničke
sheme; ali se atomski proces ne može opisati kao objektivno, kontinuirano
zbivanje u prostoru i vremenu (stvarnom). Zacijelo, istraživanje atoma iznijelo
je naposljetku pregledan i konzistentan matematički kostur, ali to još
nije sama fizička stvarnost, no mjerivi se učinci mogu odatle izračunati.
Utemeljitelj kvantne mehanike Werner Heisenberg jednom je rekao*
da je moderna atomistika bliža Platonu negoli Demokritu. Pritom su mu
bili na umu principi simetrije, tako bitni pri tvorbama elementarnih čestica,
složenih atoma molekula kristala. Time što je Platon izgradio sve od pravil-
* Opširnije je to izvedeno u Heisenbergovoj duhovnoj bio rafiji Teil und
das Ganze, Miinche:Q 1969. pa u predavanju održanom u Interuniverzitetskom
centru u Dubrovniku, tiskano u Encyclopaedia moderna 28/9 (1974).
115 
nib geometrijskih tijela, u posljednjoj liniji, iz pravokutnih trokuta, geometrijska
simetrija postala je najvažnija. Aristotel je odbacio takvu matematičku
sliku ili teoriju svijeta želeći dati prave uzroke za stvarna zbivanja, a
matematika Pitagore i Platona to ne daje. Na osnovu takvog njihovog suda
Heisenberg je Aristotela uvrstio u empirički smjer filozofije, što nije posve
korektno. Suvremena teorijska fizika treba matematiku i osobito principe
simetrije, ali u poimanju svijeta bliži joj je Aristotel od Platona koji prizna·
je samo jednu, idealnu vrstu postojanja i samo uniformnu vječnost. Heisenberg
nije samo povratio aristotelsku dvoslojnost aktualnog i mogućeg, već i
teleološka načelo jer se pri računu vjerojatnosti jednog kvantnog skoka (ili
elementa matrice) mora uzeti u obzir uz početno stanje i konačno. To konačno
stanje sa svojom simetrijom uvjetuje, na primjer, prijelaz nekoliko
atoma u molekulu. Aristotel ne može biti lako otpisan. On je bio, ne samo
Ruđeru, najveći učitelj uz Newtona. Svakako, i Platon i Aristotel nisu mogli
slutiti silan razvoj u eksperimentalnom i matematičkom istraživanju prirode
što je izvršilo takvo transcendiranje preko naše svakidašnje stvarnosti.
Roger Bacon u 13. stoljeću bio je jamačno prvi koji je nabacio program
da se sva profana objašnjenja ili sve profano znanje mora temeljiti na ra·
čunu i eksperimentu, na govoru prirodnih znanosti. Sam on bio je daleko od
toga da provede takav program, ali je razmišljao o mnogim pojavama. U
opreci prema antičkom učenju o elementima nagađao je da bi se toplina sastojala
u gibanju sitnih čestica. Dalje je u tom smjeru koračao Kepler. A
Robert Boyle uvodi moderno shvaćanje elemenata, pokopavši staro učenje
o 4 elementa. No tek Daniel Bemoulli (1700-1782) zasniva kinetičku teoriju
materije i prvi izvodi odnos između kinetičke energije plinskih molekula i
temperature. Međutim među kemičarima je u 18. stoljeću, osobito nakon
radova Georga Ernsta Stabla*, prevladala hipoteza flogistona (vatrene supstancije)
što prelazi od tijela na tijelo pa uzrokuje zagrijavanje, kao što se
očito vidi pri dodiru vruće i hladne kovine ili pri kemijskoj pretvorbi. Ako
je Ruđer pristao uz to shvaćanje topline, ipak Philosophiae Naturalis Theoria
sadrži mjesta koja upućuju na kinetičku teoriju, kao što je to počeo obja­
šnjavati Ruđerov vršnjak i utemeljitelj Moskovskog sveučilišta Mihail Vasiljević
Lomonosov (171 1-1765). Veliki ruski znanstvenik je sveo toplinu na
kaotično gibanje sastavnih čestica materije. Slično i Bošković piše da čestice
svjetlosti podaju česticama tijela gibanje, tako da se materija ugrijava.
Stoga je lord Kelvin smatrao Boškovića pretečom kinetičke teorije topline,
premda ta zasluga u jednakoj ili većoj mjeri pripada Lomonosovu.
Zanimljivo je također kako Ruđer tumači fosforescenciju, pojavu da neka
supstancija emitira svjetlost još dosta dugo nakon što je prestala biti
obasjana. Prema njegovoj predodžbi bivaju čestice svjetlosti uhvaćene od
tvorevina njegovih točaka pa nakon nekog vremena opet izbačene napolje. Ruski
historičar znanosti S. R. Filonovič piše u knjizi Luči, voZni, kvanti, objavljenoj
u Moskvi godine 1978:
1 16
»Prvu zadovoljavajuću teoriju fosforescencije (luminiscencije) razvio je
hrvatski učenjak Ruiter BoJković ••• Do stanovite mjere njegova se slika
podudara s modernim poimanjem metastabilnih stanja atoma i molekula.«

* Experimanta et observationes chemicae, Berlin, 1731. 
To je vrlo važan uviđaj u Boškovićevu Teoriju. Polazeći od svojih točaJca,i
sila među njima, Ruđer je mogao konstruirati više ili manje stabilne JDitlo.
skopske tvorevine. Bit će to preteča stacionarnih stanja koja će Niels Bohr ·
uvesti u kvantnu teoriju.
Bošković se držao Newtonove korpuskularne teorije svjetlosti poput
pretežne većine tadašnjih fizičara. Zacijelo, gometrijska optika mogla se
dobro tretirati predodžbom čestice svjetlosti, a Grimaldijevo otkriće ogiba
oko godine 1650. i Hookeovo nedovoljno opažanje interferencije nisu još mogla
pribaviti pobjedu Huygensovoj valnoj teoriji. Za Boškovića nisu čestice
svjetlosti primarne, nego su sastavljene od njegovih točaka, čime on obja·
šnjava i različitost boje.
Za pristalice korpuskularne teorije bio je problem (a to se u drugom
obliku odnosi i na valnu teoriju) kako može Sunce trajno isijavati svjetlost,
a da samo ne iščezne. Ruđer Bošković ima i za to jednostavno rješenje polazeći
od svojih neprotežnih točaka:
»Naime, u ma kako malom prostoru može postojati ma kako velik broj
točaka pa je sva masa svjetlosti koja §ireći se zauzima tako golemu ma·
su mogla na Suncu ili blizu Sunca zauzimati bilo kako mali prostor, a
da zato Sunce poslije tisuća i tisuća godina nije nimalo izgubilo od svoje
mase.«
Prema tome moralo bi Sunce imati vrlo veliku gustoću, mnogo puta veću
od poznatih tijela na Zemlji, što će se tek kasnije moći izmjeriti iz veličine
Sunca, naravno, nakon što je bila poznata gravitaciona konstanta. Tu bitnu
prirodnu konstantu prvi je točno izmjerio Henry Cavendish godine 1789. na
temelju privlačenja između dvije teške kugle, a za mjerenje te sile upotrije.
bio je torzionu vagu, siičnu kao i Coulomb pri određenju električne sile iz·
među dvaju točkastih naboja.
Zbog uzajamne sile umirit će se dvije točke u razmaku gdje privlače.
nje prelazi u odbijanje, ili će oscilirati oko tog razmaka. Budući da ima
više takvih mjesta izmjene privlačenja u odbijanje moći će dvije točke mirovati
u različitim ali točno određenim udaljenostima. Protegnemo li to na
velik broj točaka, vidimo prema Boškoviću da tijela mogu biti gušće ili rje­
đe pakirana, već prema tome jesu li točke poredane na prvoj, drugoj, trećoj
ili kojoj višoj izmjeni. Time je objašnjavano zašto su neka tijela lakša a neka
teža. Njihova težina očito ovisi o gustoći sastavnih točaka; što je veći broj
točaka, veća je masa tijela. Ruđer je pomišljao da bi izvanredno jakim pri·
tiscima mogla biti proizvedena tvar mnogo puta gušća od zemaljske, kao �to
je pronađeno pri bijelim patuljcima (zvijezdama). Bijeli patuljci predstavljaju
posljednju fazu u životu normalne zvijezde kad zračenje odumire a gravitacija
nadvladava pa se zvijezda stegne da još jednom jako zasvijetli bijelim
sjajem.
Bošković je sustavno prikazivao kako se materija gradi od sve više njegovih
točaka djelovanjem univerzalne sile. Vrlo je jednostavna tvoreVina od
triju točaka gdje dvije leže blizu a treća se giba podalje. Prema njegovim iz.
vodima tad se ta treća točka može gibati samo u diskretnim elipsama. To je
jamačno bio prvi nagovještaj koji je prethodio Bohrovoj hipotezi o diskretnim
stazama elektrona u atomu. Svakako, zanimljivo je kako je Ruđer uvo-
1 17 
dio diskontinuiranost u klasični kontinuum, nešto stoljeće i po strano fizi­
čarima.
Bošković je bio prvi koji je dosljedno iz karaktera sile izvodio simetrične
tvorbe kakve se opažaju pri molekulama i kristalima. Dalekosežna su
njegova razmatranja čestice koja je sastavljena od četiriju točaka. Takva čestica
bit će najstabilnija, veli, ako točke budu činile vrhove tetraedra. On
je već prije razmatrao da bi se tri točke postavile u kutovima istostranog trokuta,
a tetraedar bio bi građen od četiri takva istostrana trokuta.
»Tada će ta piramida sačinjavati ·vrlo čvrstu česticu s obzirom na svoj
oblik, koja će biti sposobna tako djelovati na druge točke ili na takve
nešto udaljenije piramide da njezine točke neće gotovo ni!ta promijeniti
svoj odgovarajući položaj.«
To što Ruđer veli u Teoriji početak je stereokemije, kakvu su Le Bel i van't
Hoff
sazru!
razvili 1875, dakle 1 17 godina kasnije. Kako dugo treba da neke ideje
Za Boškovića bile su te četverostrane piramide odmah temeljna gra­
đa materije, kao što dalje izvodi:
»Iz takvih četiriju čestica (prvobitnih tetraedara) raspoređenih da tvore
veću piramidu može nastati čestica drugog reda, koja neće u obliku biti
tako tvrda, i to zato §to su veće udaljenosti između čestica prvog reda
(prvobitnih tetraedara) koji ju sačinjavaju; a to je uzrokom da su sile
koje na njih djeluju iz vanjskih točaka među sobom mnogo vi!e nejednake
no što bi bile kad bi djelovale na točke koje sačinjavaju čestice
prvog reda. Na isti način iz tih čestica drugog reda mogu nastati čestice
trećeg reda, koje će biti još manje čvrste po obliku, i tako sve dalje i
dalje, sve dok se ne stigne do onih koje su mnogo veće, ali i mnogo pokretljivije
i podložnije promjeni, o kojima ovise kemijske operacije i od
kojih su sastavljena gušća tijela. .. «
To što je ovdje napisano nacrt je kemije molekula i fizike čvrstog tijela za
iduća dva stoljeća. Polazeći od jednostavnih točaka Bošković gradi čestice
pa tijela koja će očitovati čudesnu simetriju. Svaka nova tvorevina, kao što
on veli, čestica prvog, drugog ili višeg reda, ili izmiješanih redova, ima drugačija
svojstva pa će neke djelovati privlačna a neke odbojno na druge čestice.
Najstabilniji je naravno prvobitni tetraedar, dok će složenije molekule
biti podložnije kemijskim promjenama ili bogatijih osobina, što je danas
obično
traedrit
svakom kemičaru. Zanimljivo je da se poznati minerali sfalerit i tekristaliziraju
u formi tetraedra, kakvu je Ruđer razmatrao.
Simetrije su jedan od najvažnijih pronalazaka matematike i fizike, i ne
samo egzaktnih znanosti. Simetrični oblici javljaju se i u umjetnosti, od perzijskih
tepiha do Bachovih koncerata. Matematička grana teorija grupa istra­
živala je sve moguće simetrije i njihove pravilnosti, što je nalazilo najveću
primjenu u kvantnoj teoriji. Werner Heisenberg je prvi u tumačenju dvostrukog
helijeva spektra uveo simetričnu i antisimetričnu valnu funkciju za
dva
nakih
elektrona, a otada je bilo opće spoznata da valne funkcije mnoštva jed­
čestica moraju imati takav karakter. Simetrije su time bile najuže vezane
s valnim svojstvima materije. Jedan je od postulata te teorije da u sastavu
od jednakih čestica nijedna čestica ne smije biti ničim razlikovana
1 18 
od drugih čestica pa tako četiri jednake čestice moraju zaista tvoriti tetraedar,
kao što je Bošković predmnijevao. Simetrične tvorbe jednostavnih
molekula osobito je razmatrao Friedrich Hund, a to otada biva alfabet cijele
kemije. Simetrije su, da tako aristotelski kažemo, uzrok za tvorbu molekula
i kristala. Zacijelo, u teoriji elementarnih čestica postoji više bitnih
simetrija, ne samo prostornih već također i s obzirom na naboj, izotopski
spin, SU(3), Diracovu materiju-antimateriju.
Kad je Bošković stvarao svoj Novi svijet, bili su elektricitet i magneti­ zam svestrano istraživani. On to nije više mogao zapostaviti, kao Newton
usredotočivši se još na svjetlost uz mehaniku, ali ga ta fizička razgranatost
nije pokolebala u pridržavanju samo jedne univerzalne sile. Steta što se nije
pomnije pozabavio magnetskim i električkim pojavama, tako već popularnim
u to doba. On je svoj ugled dugovao geometriji i astronomiji, u prvom
redu, i najviše će vremena i snage uložiti u ta istraživanja koja su ga odvodila
od njegova epohalnog prijeloma. Ako je postavio i zanimljive natuknice
o magnetizmu, Ruđer je tu ispao iz kola koja su jurila posve novim obzorjima;
i jedino će ga tvorci modeme elektrodinamike posjesti pokraj sebe,
kad se bude shvatila važnost njegove slike atoma kao točkastog središta
sile.
Razvijajući predodžbe o tekućem stanju stvorenom od složenih čestica,
Ruđer je oduševljeno prihvatio Franklinovu teoriju o elektricitetu. Nakon
što je prirodoslovac George-Louis Leclerc Buffon preveo na francuski Franklinovu
knjigu New experiments and observations on electricity, postao je
odvažni istraživač atmosferskog elektriciteta i izumitelj munjovoda poznat
oko godine 1750. po cijeloj Europi. Iz Watsonovih i svojih pokusa s elektricitetom
proizvedenim trenjem, Benjamin Franklin (1706-1790) je zaključio
da postoji samo jedna _električna supstancija, a privlačenja i odbijanja nastaju
time što tijela imaju suvišak ili manjak te supstancije. Bošković je
prihvatio tu teoriju jednog fluida elektriciteta, ali taj fluid sastavlja od svojih
točaka. Paradoksno je da su teorije jedne i dviju vrsta elektriciteta dobro
tumačile poznate pojave, i svaka je bila donekle u pravu; jer, doduše,
ima dva električna naboja, ali će se samo negativan pokazati nosiocem električnih
struja u metalima.
Bošković nije ostao jedini koji je htio gravitaciju i elektromagnetizam
ujediniti jedincatom silom. Isto će poduzeti Albert Einstein dva stoljeća
kasnije, u okviru klasične teorije polja. A isto ujedinjenje proveo je David
Hilbert općim varijacionim principom. I Einstein i Hilbert su promašili jer
takva sinteza može jedino uspjeti u teoriji elementarnih čestica.
Suvremena fizika poznaje četiri različite sile. Dvije dugog dosega, gravitacijska
i elektromagnetska, odavno su se očitovale u svakidašnjim pojavama.
Da postoji vrlo jaka nuklearna sila, moglo se prvo zaključiti iz defekta
nuklearnih masa; naime, pri spajanju protona i neutrona oslobađaju se
tako velike energije da složeni sistem ima manju masu od zbroja čestica.
Teoriju nuklearne sile otpočeo je Heisenberg 1932. analogijom na kvantnu
elektrodinamiku, samo što između protona i neutrona ne bi bili razmijenjivani·
virtuelni fotoni, već elektroni kao čestice nuklearnog polja. Upozorivši
da je Heisenberg pri tom zaboravio svoje relacije neodređenosti, Yukawa
Hideki je 1935. iz kratkog dosega nuklearnih sila, oko to-ta cm, izveo da
kvanti nuklearnog polja, poslije nazvani mezoni, moraju imati masu oko
1 19 
200-300 puta ve6u od mase elektrona, što je uskoro potvrdio Cecil Powell
izravnim mjerenjima učinaka kozmičkih zraka u velikim visinama. Međutim,
pri beta-radioaktivnosti opaža se da su emitirani elektroni (proizvod raspada
mezona) polarizirani samo u jednom smjeru vrtnje, čime je dotad opće prihvaćena
simetrija lijevog i desnog u prirodi bila narušena. Prema tome morala
bi djelovati još jedna vrlo slaba nuklearna sila. Slijedeći Weinberga,
Abdus Salam je uspio slabu nuklearnu silu i elektromagnetizam svesti na
jedinstveno polje, dok Boškovićev program jedne univerzalne sile ostaje budu6em
istraživanju. Treba pripomenuti da je hipoteza kvarkova promijenila
dosadašnju sliku; i po svoj prilici bila je pri postanku svemira samo jedna
vrsta čestica i sila, ali takvo boškovićevsko stanje vladalo je samo u prvoj
bilijuntini sekunde da bi se kroz big-bang svemir naglo širio i diferencirao.

Na svršetku svoje Teorije prirodne filozofije Ruđer Bošković nabacuje
mogu6nost da neke vrste supstancije nemaju uopće sila ili ih imaju posve
različite od njegovih, tako da ne stupaju s našim poznatim tijelima u interakciju.

»U tom slučaju bi supstancija jedne od tih vrsta posve slobodno prošla
kroz supstanciju druge vrste, bez ikakve kolizije. . . pa bi bilo moguće
da postoje brojni materijalni svjetovi u istom prostoru tako medu sobom
odvojeni da jedan ne bi imao veze -s drugim niti bi jedan ikada
mogao saznati za drugi.«
Ta ideja o postojanju više neovisnih svjetova javlja se i danas, nakon
što su bolje proučene različite vrste interakcija. Zaista, trebalo je imati vidovitOst
genija da se nabace sve te tada tako neslućene mogućnosti. To nagađanje
više svjetova bez uzajamnog kontakta potvrđuje dinamičko tumačenje
Boškovićevih točaka.
Na kraju sveg istraživanja potreban je ljudski ton skepse. Bošković se
pita nakon toliko apodiktičnih tumačenja:
»le li taj zakon sila unutarnji i kao takav spada u bit nedjeljivih točaka?
lli je neJto supstancijalno? Ili nešto što je točkama dodano kao akcidentalno,
kao što su forme peripatetika supstancijalne ili akcidentalne?
lli je to slobodan zakon Tvorca prirode koji upravlja svim gibanjima
prema zakonu koji je sam po svojoj volji uspostavio? Sve to ja ne pitam
i to nam neće otkriti ni prirodne pojave koje su iste u svim teorijama.
. . Cini se da prvo mnijenje zastupaju moderniji učenjaci koji
smatraju neproničnost i aktivne sile za primarna svojstva materije ...
Moguće je moju teoriju primijeniti u svim tim načinima filozofiranja
i prilagoditi je posebnom načinu mišljenja svakog od njih.«
Prvo mnijenje bilo bi najbliže enciklopedistima (d'Alembert) i pristalicama
materijalizma koji bi sile naprosto pripisali masama kao primarnim značajkama
materije. Međutim, sam je Bošković, eliminiravši masu u tom primarnom
značenju, otvorio putove suprotnom poimanju što će se u daljem rasvoju
fizike probijati. Njegovo toleriranje više različitih interpretacija neće
izbrisati njegovo vlastito usmjerenje niti će ga poštedjeti od kritika francuskih
materijalista.
120 
Theoria Philosophiae Naturalis spommJe na samom kraju Stayovo stajalište
da znanost neće nikad prodrijeti u bit stvari, nego će se istraživanje
uvijek zadržati pri površini - omalovažavanje što će ga teolozi i ontolozi
zastupati sve do kasnijih egzistencijalista Kierkegaarda, Jaspersa i Heideggera.
Koliko god Ruđer biva skeptičan naposljetku, ipak zaključuje s notom
pouzdanja:
»Smatram da će i nadalje biti vrlo teško spoznati unutarnji splet pojedinih
tijela, ali se ne bih usudio tvrditi da je to posve nemoguće.«
Je li Boškovićev karakter utjecao na njegovu Teoriju prirodne filozofije?
Može li se uopće govoriti o ovisnosti čovjekova karaktera i shvaćanja? U svojem
bečkom djelu Ruđer dopušta više mogućnosti u tumačenju svoje sile:
ili je temeljna ili joj je sjedište u masi ili se treba shvatiti okazionalistički.
Kad je i prvo poimanje jedino dosljedno njegovu Novu svijetu, ipak on je
toliko suzdržljiv u Teoriji prirodne filozofije da omogućava i druge, čak suprotne
interpretacije. Današnji bi čitatelj zaželio da je on dosljednije provodio
ideje iz prethodnih spisa, jače u Aristotelovoj tradiciji. Međutim, on je
želio da bude prihvaćen i od drugih, najviše je možda htio da ga prihvate
francuski enciklopedisti koji su ga toliko potcjenjivali. Nije li takva popustljivost
bila skopčana s njegovim tolerantnim, čak prilagodljivim karakterom?
On nije bio Jan Hus, Giordano Bruno, Girolamo Savonarola ili Lucilio Vanini
koji su se dali spaliti na lomači zbog svojih uvjerenja. Mnogi radikali su
to zbog agresivnog karaktera, a obratno militantne su ideologije često stvarale
ljude sklone nasilju. Mnogim je nasilnicima i vlastohlepnicima bila kakva
ideja pokriće naravi, kao što su mnogi blagi karakteri trpjeli čineći zlo­
čine u ime viših ciljeva. Ruđer se rodio u gradu kojem je još dodan malo
pogrdan pridjev »od sedam zastava«, što je značilo spremnost male republike
da se nagodi s bilo kojom velesilom. Ta diplomatska i koncilijantna nota
karakterizira i Boškovićevo ponašanje, a nije odsutna u njegovu znanstvenom
i filozofskom radu. Bio je on i ostao Dubrovčanin koji je tražio uskla­
đenje s tako razdrtim svijetom moći i duha.
121 
PROBLEM TIJELA I DUSE
Ruđer Bošković je osjećao potrebu da Teoriji prirodne filozofije dopiše
dodatak o duši i Bogu. Svakako, on je već prije u svojem djelu razmatrao
odnos tijela i duše, a Bog mu je također trajno na umu. Istraživajući fiziku,
nije mogao a da se ne zaokupi problemom kako se uzajamno odnose tjelesni
i duševni procesi, tako evidentno skopčani u čovjekovu činu. Katkad mi što
naum
izazove
imo, pa pokrenemo tijelo da to ispuni; katkad vanjski podražaj u nama
stanovite osjete ili misli; a katkad istodobno što mislimo, govorimo i
činimo. Utemeljujući dualizam duha i materije, Descartes je pretpostavio da
se uzajamno djelovanje tijela i duše zbiva u epifizi na stražnjem dijelu me­
đumozga, što će ubrzo medicina opovrgnuti (jer se život nastavio, kao što
piše Bošković, i nakon što je ta žlijezda bila odrezana). Zbog svih teškoća
Descartesove teorije Geulincx i Malebranche zabacili su uopće kauzalnu vezu
između tjelesnog i duševnog. Prema njihovu nazoru, okazionalizmu, Bog
se brine da se tjelesni i duševni procesi skladno odvijaju. Na takvo odbacivanje
kauzalne veze nadovezao se i Leibniz. On je odnos duševnog i tjelesnog
usporedio s dvjema urama koje je načinio urar (Bog). Pri tom možemo
razlikovati tri slučaja, uz pretpostavku da nam pokazuju isto vrijeme. Prvo,
ure mogu biti fizički povezane, kao što je pokazivao Huygens, pa resonirajući
idu sinhrono. Drugo, urar stalno nadzire da pomakne uru koja zaostaje.
l, treće, ure su tako savršeno napravljene da vječno idu točno. Leibniz odbacuje
prvi slučaj jer održava dualizam koji je inkonzistentan. No, kakav bi
to bio savršen urar koji bi morao neprestano intervenirati u hod svojih naprava?
Samo je treći slučaj dostojan savršenog tvorca. Sve se zbiva po pre:
stabiliranoj harmoniji pa tako usporedno skladno teku fizički i mentalni
procesi. Zacijelo, za Leibniza i to fizičko razlaže se u krajnjem redu na
duševne entitete u njegovu monističkom idealizmu.
Ruđer Bo�ković nije prihvatio to rješenje s prestabiliranim skladom ili,
slikovito, s dvjema savršeno sinhronim urama. On se, prvo, izričito odvaja
od Leibniza kojem su nedjeljivi entiteti duše ili monade:
»Prije svega posve je krivo tvrditi da nema nikakve razlike između. (Bo­
škovićevih) točaka i (Leibnizovih) duhova. Glavna razlika između materije
i duha leži osobito u tome što se materija može zamijetiti, a nesposobna
je misliti i htjeti, dok duh ne djeluje na naša osjetila, a mole misliti
i htjeti.«
123 
Leibnizovi su sljedbenici mislili da bi duhovi (monade), snabdjevene istim
onakvim silama kao Boškovićeve točke, proizvodili iste učinke. Bošković to
najprije osporava, ali tome oprezno dodaje:
»Odatle biva da su moje točke materijalne, a da njihove mase (nakupine)
sačinjavaju tijela koja se veoma razlikuju od duhova. Kad bi bila
moguća takva vrsta supstancije koja bi imala aktivne sile sjedinjene s
inercijom te bi mogla istovremeno misliti i htjeti, to ne bi bilo ni tijelo
ni duh, već nešto treće što se od tijela razlikuje sposobnošću mišljenja,
a od duha inercijom i spomenutim našim silama koje povlače sa sobom
neproničnost.«
Ne približava li se on time Spinozi dopuštajući mogućnost da bi neka, obuhvatnija
supstancija mogla imati i fizička i psihička svojstva? Pravovjerni
katolik tu načas prekida s upozorenjem da se to pitanje mora razriješiti na
drugom mjestu. Stoga i ističe u podnaslovu da njegov Dodatak o duši i
Bogu spada u metafiziku. Njemu se činilo da fizika ne seže dalje, a ipak bit
će to dileme koje će zaokupiti teoretičare kvantne fizike: gdje prestaje fizika
a počinje misao? Prije eksperimenta prikazuje se atomski sustav valnom
funkcijom od mnoštva mogućih stanja; a u interakciji s našim napravama
aktualizira se jedno stanje iz matematičkog valnog paketa. No, gdje se zaista
zbiva to izdvajanje ili aktualizacija? Prema Wigneru, na kraju u našoj svijesti.
To se gledište može osporiti utvrdivim efektima u Wilsonovoj komori
ili drugim aparatima.
Razmatrajući psihičke pojave, Bošković razlikuje osjete, htijenje i misli.
Ako se takva razlika i ne može strogo održati, mogla: je ipak poslužiti za prvu
analizu. Sto se tiče osjeta, Ruđer prigovara kartezijancima da su, boreći se
protiv predrasuda, sami potpali pod pričin naših osjetila da je materija neprekinuto
proteina. On posve točno konstatira da su naša osjetila suviše
gruba da bi zamijetila sitne razmake među česticama tijela. Potpuno na
strani Kopernika, on nadalje navodi da bi se svjedočanstvom osjetila moglo
dokazati da Zemlja miruje, a da se Sunce i zvijezde gibaju. Ipak, njemu je
ekstremno stajalište da bi sva naša percepcija bila varljiva. Da ne bude
varke, mora se usporediti više osjeta, a sve to opet podvrgnuti prirodnoj
logici. Upravo u tom sjedinjavanju empiričkog i racionalnog vidi Bošković
kriterij istine - svakako, stanovište koje odaje modernog prirodoslovca u
već velikoj distanciji od Descartesova racionalizma i britanskog empirizma.
Bošković je tu prirodno bio uvučen u spor između sljedbenika Platona
i Lockea jesu li naše ideje ili pojmovi urođeni ili stečeni osjetilima. U prijašnjem
spisu De Materie Divisibilitate et Principiis Corporum 1748, što ga
u Teoriji navodi u znak da ne mijenja mišljenje, izvodio je:
» ••• drlim da je bez sumnje posve sigurno da smo ideju (predodžbu)
tijela, materije, tjelesnih stvari crpli preko svojih osjetila.«
Međutim, za razliku od Johna Lockea on smatra da se zamjedba ili slutnja
materije već počela formirati u embrionu za vrijeme rasta u majčinoj utrobi.
Time on odstupa od slike empirista da dolazimo na svijet kao neispisana
ploča, ali mu je nedovoljan stupanj tadašnje biologije priječio da razumije
što se sve zbiva sa zametkom. Tek razvojem genetike a posebno molekular-
124 
ne biologije moći će se bolje razjasniti što se nasljeđuje a što se stječe odgojem
i iskustvom.
Ako se gdje i približio empiristima, Bošković se neće dati zavesti do
ekstremnog stajališta, kakvo je zauzeo Berkeley, da vanjski predmeti ili tijela
ne postoje ili, kao što je izvodio Hume, da se ne mogu dokazati. Kad bismo
posumnjali u to, tad se ne bismo obraćali nikome niti bismo pisali knjige.
Time što upućujem svoje djelo čitaocima, veli Ruđer, ja smatram da oni
postoje. To dokazivanje postojanja našim upravljanjem prema nečemu ili
nekima bit će i za Husserla bitan kriterij. Zacijelo, intencionalizam ili usmjerenje
psihičnog čina prema kakvom predmetu javlja se u skolastičkim meditacijama
gdje je sve bilo usmjereno prema posljednjoj svrsi, spasu ili Bogu
Na toj će tradiciji sredovjekovne skolastike, Edmund Husserl (1865--1935),
a još prije Brentano, izvući svojevrstan pojam postojanja; tako kad zami·
šljam kružnicu odriješenu svih sporednih kvaliteta, uspostavljam idealnu
egzistenciju kružnice kao takve. Sama se tu svijest mora shvatiti transcendentalno,
u dokučenju takvih idealnih entiteta. Husserlov se postupak nazvao
fenomenološki, a lako se mogao izvrći u stari solipsizam. Potkraj s�ri
Husserl se u Kartezijanskim meditacijama, objavljenim posthumno godine
1950, ograđuje se od solipsista sa sličnim ukazivanjem poput Boškovića' na
neospornu egzistenciju druge osobe:
»Ali doskora biva evidentno da je doseg takve teorije (teorije iskustva
nekoga drugog) mnogo veći no što se isprva čini, da to prinosi utemeljenju
transcendentalne teorije objektivnog svijeta i u stvari utemeljenju
takve teorije u svakom pogledu, naročito s obzirom na objektivnu prirodu.«
Ako je to konačan zaključak jedne filozofije, onda je to jedva vrijedilo toli·
kog promišljaja. Bošković je jednostavno pošao od toga da postoje druge
osobe koje misle i mrtvi predmeti koji nemaju osjeta ni misli. Zaista, to
može biti ishodište epistemologije, ali nikako ne jedne transcendentalnosti
kakvu je Husserl zamišljao. I Ruđer će tražiti posljednje, transcendentalno
utočište, svakako, u krilu kršćanske teologije.
Imajući pred očima ra.zgranani živčani sustav, Bošković veli da sjedi­
šte duše mora biti s tim vezano. Suprotno od Descartesa koji je životinje shvatio
kao strojeve ili automate, on se priključuje aristotelovcima koji sma·
traju da i životinje imaju dušu, ali je ta njihova duša mnogo niža od ljudske.
Prema tome i najviše životinje imaju tri najvažnije psihičke funkcije: osjete,
htijenje i mišljenje. U tom je zaključku bio Ruđer ponešto pokoleban
dogmom o besmrtnosti ljudske duše pa će umiriti savjest tvrdnjom da su
»te operacije mnogo nesavršenije, i, kad im se raskine veza s tijelom uslijed
propadljivosti organskog tijela, te (psihičke funkcije) posve nestaju«. Kakvo
je to ipak nakon Augustina, Tome Akvinskog i Descartesa silno približava·
nje evoluciji živih bića!
ćim se duševne pojave pripišu životinjama, vjernik mora pronaći onaj
savršeni sastojak duše koji joj jamči besmrtnost; jer samo čovjek ima besmrtnu
dušu. Tražeći bitnu oznaku ljudskosti, Bošković počinje razlikovati
dvije vrste odnosa između tjelesnog i psihičnog. Jedna je nužna i podvrgnuta
kauzalnosti, druga čini ljudsku volju slobodnu. Zacijelo, ta njegova razma·
tranja ostaju u polumraku koji se i do danas neće posve razdaniti. Najvaž·
125 
nije je da on tu uviđa granice do kojih se fizika može primijeniti na tretiranje
duševnih fenomena.
»Iz tih tako značajnih razlika jasno izlazi kako se taj zakon, koji se odnosi
na spoj duše s tijelom, razlikuje od materijalnog mehanizma i kako
je posve daleko od njega.«
Ruđer je gibanje svojih točaka podvrgnuo strogom načelu kauzalnosti. No
takva determiniranost ne može se do kraja protegnuti na dušu koja ostaje
slobodna, u svojim najvišim očitovanjima. Spomenuli smo da je Immanuel
Kant preuzeo dvostran čovjekov karakter, jednu stranu određenu prirodnim
zakonima i drugu stranu slobodnu usađenu u umu. Covjek je s jedne strane
prirodno biće poput majmuna, a s druge je strane biće koje se može i treba
da se ravna prema umnim kategoričkim imperativima. Kant piše u Kritici
čistog uma:
»Covjek je pojava osjetilnog svijeta i utoliko je jedan od prirodnih uzroka
čiji kauzalitet mora stajati pod empiričkim zakonima. Kao takav
mora on prema tome također imati empirički karakter poput svih drugih
prirodnih stvari. Zamjećujemo to u silama i moći koje očituje u svojim
učincima. Pri neživoj ili čisto životinjskoj prirodi ne nalazimo razloga
da pomislimo kakvu drugu moć osim čisto ćutilno uvjetovanu. Samo
čovjek, koji inače svu prirodu spoznaje samo svojim osjetilima, spoznaje
se sam također samom apercepcijom, i to u radnjama i unutarnjim
određenjima koje on ne može nikako ubrojiti u utiske osjetila. Tu moć
zovemo razum ili um; osobito se um potpuno i prvenstveno razlikuje
od svih empirički uvjetovanih sila jer samo po idejama odmjeruje svoje
predmete i prema tome određuje razum koji tad empirički upotrebljava
također čiste pojmove.«
Ako je Kant preuzeo od Boškovića, a i od skolastičke predaje, subjektiviziranje
prostora i dvostran ljudski karakter, ipak su njegovi nazori iza Ru­
đerovih, koji je i životinjama pripisao stanovit stupanj duševnosti i razbora.
Kant ne može nikako u ljudskoj egzistenciji nadići opreku između prirodnog
i intelektualnog; dapače tvrdit će da se u našim postupcima ne može
uvijek razlučiti što je uzrokovano prirodnim zakonom a što je "uzrokovano"
umnim uviđajem. Zbog toga će se i u teoriji prava naći pred nerješivom
teškoćom: kako da sudac odluči koji je čin izvršen po slobodnoj volji a koji
po prirodnoj kauzalnosti? Zacijelo, čovjek je odgovoran samo za one postupke
koje je izvršio svojom slobodnom odlukom. Ne povlačeći tako bitnog
jaza između prirode i intelekta, Bošković je u ugodnijem položaju da shvati
punije slobodu. Dok je Kantova etika čisto racionalna, katolik će u duhu Biblije
pripisati sućuti jednaku važnost kao i motivima ili razlozima. Cisto racionalno
utemeljenje etike premašuje, kao što pokazuje Kantova deontologija
(dužno ispunjavanje moralnih, umnih imperativa); no ni čisto emotivne filozofije
etike nisu bolje uspjele. Racionalističko izvođenje etike ili pravde*
nalnih
* John Rawls u Theory of Justice konstruira zajednicu od slobodnih, racioindividua
koji bi prihvatili dva načela, prvo, da imaju Jednako pravo i,
dru�o, da uvedene razlike budu svima na korist. Takav ahistonjski i antirealistički
pristup nema one moralne snage koja bi ikoga obavezivala.
126 
ispušta ljubav ili druga ćustva što našim činima daje prisilnost, grešnost ili
zadovoljstvo, kao što je pisao Ruđer; emotivne pak doktrine ne mogu nadvladati
etički relativizam. Budući da su pozitivisti priznavali smisao samo onim
iskazima koji se mogu podvrći njihovu principu verifikacije (svođenju na
osjete i logičke tvorbe), nužno su moralne sudove proglasili izrazima osje·
ćanja što se ne mogu dalje obrazložiti*. Katolička je etika u prednosti što je
uz racionalnu spoznaju skopčala i biblijski naputak: ljubi drugoga kao samog
sebe! To sjedinjenje racionalnog i emotivnog karakteriziralo je i novovjekovni
humanizam kojem je Ruđer bio jedan od posljednjih sljedbenika,
ali i preteča obnove humanizma.
Boškovićev dinamički obrat činio se i Nietzscheu izlaz iz starog procjepa
duše i tijela. On stoga uzdiže Ruđera Boškovića uz Nikolu . Kopernika kao
najvećeg protivnika i pobjednika nad pričinom osjetila. Tako u jednom od
svojih posljednjih spisa, Jenseits von Gut und Bose, 1895, piše da je Boškovi­
ćeva teorija bila:
»najveći trijumf nad ćutilima koji je dosad bio potučen na Zemlji«.
Dok je Schopenhauer preporučivao obuzdavanje slijepe i bezrazložne volje,
Nietzscheu je volja kao Ruđeru sila kreativna. Propovijeda krajnji individualizam,
ali je jamačno u "volji k moći" otkrivao jednu od glavnih komponenata
historije. Inače je jako naginjao biologicizmu pa mu volja katkad biva
životna energija. Utjecala je na nj Darwinova evolucija osobito s vulgariziranom
predodžbom o nadživljanju najjačih, a donekle se približava suvremeniku
Wilhelmu Ostwaldu koji je u govoru Die Ueberwindung des wissenschaftlichen
Materialismus, 1895. poricao postojanje materije i duše, a za
jedinu realnost uzeo energiju, zacijelo, mjerivu veličinu. Nietzsche je jednako
pobijao idealizam kao i materijalizam pa je Boškovića najviše cijenio što je
razorio vjeru u tvar ili materiju »zadavši smrtni udarac materijalističkoj
atomistici«.
Nietzsche i Ostwald vjerovali su da su voljom ili energijom odstranili
staro proturječje materije i duha što je zaokupljalo filozofiju od početka.
No, iako je tu bio prizvan Bošković, voluntaristički ili energetski monizam
bio je daleko od njegova razmišljanja. I Nietzsche i Ostwald podlegli su tradicionalnom
poimanju bitka, slično kao i pristaše materijalizma koje su
pobijali.
Neobuzdan u izrazu i zanošljiv metaforama, Nietzsche je mogao poslužiti
ideologiji Trećeg Rajha, a njegovi uzvici kao »nije da dobar cilj posvećuje
rat, već dobar rat posvećuje svaki cilj« bunit će trajno pacifiste. Iskrivljavanju
njegove inače poremećene spodobe doprinio je i Martin Heidegger pi·
šući:
»Dva čovjeka, svaki na svoj način, uveli su pokret protiv nihilizma -
Mussolini i Hitler - učivši od Nietzschea ... «
U rektorskoj besjedi 1933. taj mističnokonzervativni ontolog obara se na
cijelu tradiciju prosvjetiteljstva u Nj emačkoj :
* A. J. Ayer, Language, Trutl1 and Logic, 1 936.
127 
»Neka teorije i 'ideje' ne upravljaju vašim bitkom! Fii.hrer sam i samo on
je njemačka realnost i njezin zakon, danas i ubuduće.«
Mogu li se čitatelji pouzdati da takav Hitlerov apologet razborito prosuđuje
znanstvenu i filozofsku problematiku? On arogantno omalovažava
cijelu novovjekovnu filozofiju da je tobože otpočela zaboravom bitka koji
će tek njemu progovoriti. Njegova smućujuća terminologija, puna nezgrapnih
njemačkih kovanica, davala je privid iznimne originalnosti. Svakako,
probaviti njegove knjige velik je intelektualan napor, ravan čitanju Hegela,
a po takvom naporu neki mjere filozofsku dubinu. Martin Heidegger se pridružio
napadajima Trećeg Rajha na znanost od fizike do antropologije, a
njegovi su brojni sljedbenici širili poslije rata antiscijentizam, kad je već
otpočela znanstvena revolucija. Nakon loma sa staljinizmom mnogo je marksista
prilazilo Heideggerovoj ontologiji koja je bila bliska već slično formiranim
glavama. I to sipanje magluštine bilo je pogubno za zemlje s malom
znanstvenom i umjetničkom tradicijom. Heidegger je jako utjecao na egzistencijalizam,
osobito na Sartrea koji je također u dijalektici bitka i ništavila
tražio ljudsku slobodu. Heideggerovu igru s riječima neka ilustrira ovaj
odlomak iz Was ist Metaphysik:
»Treba da se istraži bitak, a inače - ni§ta; bitak sam, a dalje ni§ta; bitak
jedino, a preko toga - ni§ta. Kako stoji s tim ništa? Postoji li Ni­
šta samo r,ato što postoji ne i negacija? lli obrnuto? Postoje li negacije i
ne samo r.ato što postoji Ni§ta? ... Gdje nalazimo Ni§ta? Tjeskoba objavljuje
Ni§ta ... Pred čime i zbog čega smo se bojali, bilo je zapravo
Ni§ta ... NUta samo nuti.«
To ne podsjeća samo na horror vacui, već i na skolastičko razglabanje.
U tom kontekstu značajno je da je nUta također temeljan pojam za Bo­
škovića jer on često veli za svoj imaginarni ili potencijalni prostor da je
ni§ta s obzirom na stvarnost. Tu se može nametati misao iz Biblije da je Bog
stvorio svijet iz ništa. Dakle, u Bibliji ne piše naprosto da je Bog stvorio
svijet, već se dodaje to »iz ništa«, o čemu su skolastici puno spekulirali. Dakle,
i Bogu je bilo potrebno ništa da bi odatle stvorio svijet pa to nUta ne
može biti ništa u običnom smislu, već više znači ono što tek može biti, znači
potencijalnost. U tom tumačenju bi se Heidegger i egzistencijalisti mogli
priključiti Boškoviću, zacijelo bez svojeg antiscijentizma. U Boškovićevoj fizici
ulogu Boga preuzima sila koja stvara ili pretvara ono potencijalno (ni­
šta) u stvarno gibanje. Blisko je stoga nagađati da je Ruđer u svojim slobodnijim
meditacijama vidio Boga kao svoju univerzalnu silu, dok se revni
katolik morao pokloniti personalnom Bogu.
Središnji je filozofski problem bio odnos između fizičkih i mentalnih
procesa. Descartesova se poimanje dviju neovisnih supstancija rušilo na
osnovnim činjenicama, a Leibnizovo se rješenje činilo Ruđeru također iluzorno,
kao što on sam piše:
128
»Unaprijed utvrđena harmonija o kojoj govore Leibnizovi sljedbenici otklanja
svaki takav poremećaj, bar što se tiče naše duše, jer ne dopušta
nikakvu neposrednu vezu između duše i tijela; a ono što je tako nužno
odbačeno u Descartesovoj teoriji, koja je životinjski svijet svela na au-
tomate, odnosi se i na ljude, za koje teorija, o kojoj je riječ, jednostavno
tvrdi da svako njihovo gibanje potječe iz stroja i da je ono nužno.
Zato se ta teorija ni meni nimalo ne sviđa. Osim toga, kad bih je i prihvatio,
ne bih mogao naći ni najmanjeg razloga koji bi me uvjerio da
osim moje duše, čije se ideje (osjeti) odvijaju po sebi i bez ikakve neposredne
veze s tijelom, ja imam neko tijelo koje bi imalo neke pokrete,
a još manje da bi ti pokreti odgovarali tim idejama (osjetima), iti da bi
postojali neki drugi ljudi ili neka druga tjelesna narav izvan mene. Takva
teorija mora nužno voditi um, koji sve mjeri svojim vlastitim mjerilima,
na takve apsurde i još gore, pa sam se uvijek čudio kako ona ipak
svugdje napreduje, kako je dobro primljena, dapače je preuzela tolika
maha da je općenito podržavaju.«
S takvim oštrim odbacivanjem Leibniza složit će se i Kant. Odbacujući osjetilno
iskustvo kao mutno, zbrkano i proturječna, Leibniz se jedva može izvući
iz solipsizma. Već je Voltaire rekao da, ako tko poreče postojanje vanjskog
svijeta, nitko mu neće moći dokazati suprotno. Kant je tu nemogućnost
nazvao skandalom filozofije pa sam izmišlja dokaz o postojanju trajanja
izvan naše svijesti, uostalom vrlo mutno i neuvjerljivo. Bošković nije upao u
takav škripac jer njegova epistemološka razmatranja uopće počinju s egzistencijom
drugog čovjeka i predmeta oko nas.
Kako Bošković postavlja dušu prema tijelu? Ishodište mu je razlikovanje
stvarnog i potencijalnog, kao što je to uveo u razlikovanju stvarnog i
matematičkog prostora. Prije njega mnogo se pitalo gdje je duša locirana,
da li u mozgu, cijelom živčanom sustavu ili nečemu bestjelesnom. Prema
Ruđeru ona ne može biti u stvarnom prostoru njegovih točaka, ali i ne može
biti posve razdvojena od materije; dakle, sjedište joj je u matematičkom ili
potencijalnom prostoru. Genijalan potez intuicije! Bošković izvodi dalje kako
duša zaprema cijeli potencijalni prostor što ga omeđuje tijelo. Stoga tijelo
ima svuda sposobnost osjeta i naša duša može pokretati tjelesne dijelove.
Vidi se odatle još jednom kako matematički prostor nije za nj samo apstraktna
tvorevina, već u njemu bivaju potencijalne fizičke veličine i sama
duša. Prije uvedena potentia kao uzrok aktualne Newtonove sile mogla bi sad
posredovati između duše i tijela, ali se Bošković uzdržao da pobliže opisuje
interakciju između fizičkih i mentalnih pojava.
Boškovićeva teza može se argumentirati time da misao i osjećaj imaju
karakter potencijalnosti. Ja mogu što sada misliti, a te misli prije nije bilo
i ubrzo može opet nestati. U psihi je potencijalnost da se aktualizira kakva
misao ili osjećaj . Naprotiv, tijela u prostoru oko nas postoje i kad ih ne
zamijećujemo; ona stvarno postoje. Je li tim razlikovanjem stvarnog i potencijalnog
uhvaćena bit tjelesnog i psihičnog?
Zacijelo, i on nije razriješio teškoću što je kauzalnost prirode stvara
za poimanje ljudske slobode. On je dosljedni determinist koji izričito kaže:
» ••• sve pojave u prirodi imaju određene uzroke iz kojih proizlaze pa
stoga nešto nazivamo slučajnim zato što nam nisu poznati uzroci koji
to determiniraju.«
On proteže tu determiniranost na cijeli svemir pa jasno izvodi da se iz
sadašnjih položaja i brzina svih njegovih točaka i sila među njima mogu
9 Ruđer Bošković 129 
odrediti sva njihova buduća i prošla gibanja. A to će isto kasnije izreći i
slavni matematičar i manje slavni Napoleonov ministar policije Pierre Simon
Laplace (1749-1827):
»Genij koji bi u jedan čas poznavao sve prirodne sile, međusobne položaje
i brzine tijela i koji bi bio sposoban da sve te podatke podvrgne
matematičkoj analizi, takav bi genij u istoj formuli shvatio gibanje
najvećih svemirskih tijela i najsitnijih atoma. Ništa mu ne bi bilo nepoznato.
Prošlost i budućnost bile bi otvorene njegovu pogledu. Ljudski um
pruta u astronomiji približnu sliku takva genija.«
Bilo bi povijesno točnije takva genija zvati Boškovićevim negoli Laplaceovim.
Francuski matematičar i astronom dobro je poznavao Ruđerova istraživanja,
a njegovo vješto baratanje diferencijalnim i integralnim računom daleko
je nadmašilo mučne Boškovićeve geometrijske konstrukcije.
Kako se može kozmička determiniranost uskladiti s ljudskom slobodom?
Nikako, zaključio je stoljeće nakon Boškovića i Kanta njemački fiziolog
Emil Dubois-Reymond na Kongresu prirodoslovaca u Leipzigu 1872. Ako
možemo i točno, u principu, pratiti ili izračunati gibanja svih atoma u mozgu
i cijelom tijelu, to nam ne objašnjava zašto je nešto ružno a nešto lijepo,
nešto zlo a nešto dobro, dapače će nas posve udaljiti od poimanja slobode.
Evo njegova slavnog izvoda:
»Neki iz nekog razloga besvjesni (bez snova) spavajući mozak, astronomski
proziran, ne bi više sadržao tajni, i pri astronomskom poznavanju
također ostalog tijela bio bi cijeli ljudski stroj; sa svojim disanjem, kucanjem
srca, izmjenom tvari, toplinom, itd, potpuno odgonetan. Spavač
bez snova može se shvatiti koliko i cijeli svijet prije no što je bilo svijesti.
Ali kako je s prvom pobudom svijesti postao svijet dvostruko neshvatljiv,
tako biva i spavač s prvim svitanjem snova. Nerješiva suprotnost,
u kojoj stoji mehanički nazor na svijet sa slobodom volje, a time
neposredno s etikom, sigurno je od velike važnosti. Oštroumlje mislilaca
svih vremena na tome se iscrpljivalo i nastavit će se na tome vježbati ...
Kakva zamišljena veza postoji između određenih gibanja određenih atoma
u mojem mozgu s jedne strane i s druge onih činjenica koje su za
me prvobitne, ne dalje rastavljive i neosporne: ja osjećam bol, osjećam
ugodu, kušam slatko, mirišim ružu, čujem ton orgulja, vidim crveno, iz
čega svega izlazi sigurnost »dakle, ja jesam«? Skroznaskroz i zauvijek
je neshvatljivo da određeni broj atoma ugljika, vodika, dušika, kisika,
itd, ne bi bio ravnodušan prema tome kako leže i gibaju se, kako su le­
žali i gibali se i kako će ležati i gibati se. Nikako se ne uviđa kako bi iz
njihovog sudjelovanja mogla nastati svijest.«
Zaista, vrlo upečatljiv govor! Odatle je Dubois-Reymond izvukao s obzirom
na te fundamentalne probleme zaključak: lgnoramus! Ne znamo i nikad
nećemo znati. Nasuprot tom agnosticizmu istupio je poznati biolog Ernst
Haeckel*, dosljedni materijalist, koji je, polazeći od Darwinove evolucije,
* Die Weltriitsel, 1899. daju samouvjereno odgonetku na bitne tajne svijeta,
međutim Haeckel je učinio važna otkrića, a poznato mu je načelo da je razvoj
embrija u bitnim crtama ponavljanje razvoja vrste.
130 
objašnjavao postanak živog iz neživog i pojavu mentalnih procesa. On je mogao
biti tako samosvjestan da je riješio sve bitne probleme jer mu je nedostajala
filozofska dubina Dubois-Reymonda čiji će prigovor i poslije poga­
đati fizikaliste koji nastoje sve reducirati na predodžbe i zakone fizike i
kemije.
Premda se i Bošković tu spotiče, njega ipak ne obuzima toliki agnosticizam
kao znamenitog njemačkog fiziologa, a niti neće upasti u onakvu samouvjerenost
poput Haeckela da bi riješio sve temeljne probleme filozofije.
Prizivajući se na božanskog Tvorca, vjernik će se pokušati probiti iz ćorsokaka.
Zacijelo, on neće olabaviti determinizam neizmjernom složenošću svemira,
ali su mu te beskrajne mogućnosti kaosa i reda ukazivale na Božju
promisao. I tu je on postavljao zanimljive hipoteze o svijetu.
Na Ruđera je utjecao Jacob Bernoulli koji je u djelu Ars conjecandi
godine 1713. položio temelje statističke obrade golemog broja čestica. Prema
Boškoviću svemir se sastoji od konačnog broja njegovih točaka pa je sam
konačan. Značajno je da će konačnost svemira biti izvedena u Einsteinovoj
Općoj teoriji relativnosti, i to iz metričke zakrivljenosti u gravitacijskom polju.
Takva zakrivljenost nosi sa sobom neeuklidski prostor koji se px:ema
Riemannu može u dvodimenzionalnom slučaju predočiti površinom jabuke.
Doduše, Bošković je također pisao da euklidski pravac ne mora imati nikakve
prednosti pred jednostavnim krivuljama pa dosljedno ni euklidska geometrija
pred drugim geometrijama u kojima bi nam pravci izgledali zakrivljeni;
ali do novog sustava nije dospio. Kao i uvijek, bio je genijalni vizionar
koji je naslutio nove putove znanosti, a da sam tu neće učiniti konkretne
korake, bilo računom bilo eksperimentom.
Potaknut Bernoullijc:;vim nacrtom statistike, Bošković je opširno u tom
Dodatku o duši i Bogu razmatrao moguće položaje i brzinu svojih točaka, a
broj je tih kombinacija beskonačan. Već prema tome kakvu uzmemo početnu
raspodjelu položaja i brzina tako će se dalje svemir kauzalno razvijati. Svakako,
zaključuje Ruđer, mnogo je, dapače beskonačno vjerojatniji kaotičan
raspored čestica negoli stanovite strukture. Stoga se zadivljeno pita:
»Kakvo li je poznavanje geometrije bilo potrebno da bi se pronašle one
kombinacije koje su dale tolik broj organskih tijela, koje su izvele toliko
stabala i cvijeća, koje su životinjama i ljudima pružile toliko mnogo
stvari potrebnih za život?«
To je stari argument crkvenog oca Eusebiosa iz 4. stoljeća protiv Epikurove
atomistike:
»Kako se može harmonično kolo svemirskih tijela sastaviti iz neumjetni­
čkih i neharmoničnih instrumenata? Tko raspoređuje atome u vrste da
odgovaraju svojim zadaćama, da je ovdje nastalo Sunce, ondje Mjesec,
ili tko ih je vodio i bio njihov vođa? Zaista, divna slobodna država koju
čini samouprava tih atoma!
Pošto je ukazao na to da pravilnost ne može izaći iz nepravilnih gibanja
atoma, Eusebios svršava strogim ukorom:
131 
»Ali ako oni bijednici (atomisti) i neće, ipak je - kao što pravedni vjeruju
- veliki Bog koji ih je stvorio i koji ih vodi svojim riječima.«
Ruđer ponavlja to razmišljanje, ali s obratnim zaključkom, u obranu atomistike,
no s istim pozivanjem na Boga:
»Stoga, kad ne bi postojao netko tko je iz svih po sebi jednako mogućih
kombinacija izdvojio jednu od onih u kojima vlada red, bilo bi neizmjerno
puta vjerojatnije očekivati da će s obzirom na beskonačnost vrlo visokog
reda nastati nekakav neuređeni niz kombinacija i pravi kaos, a ne
kombinacija u kojoj vlada red i takav svijet koji gledamo i kojemu se
divimo. Da bi se u određenom smislu nadvladala ta beskonačna nevjerojatnost,
potrebna je beskonačna sila višnjeg tvorca koji je izabrao jednu
od onih beskonačnih kombinacija.«
Kao i Eusebios tako i Bošković smatra Boga arhitektom ili upravljačem svemira,
no razlika je među njima dosta velika. Crkvenim ocima bio je Bog
stalno potreban da očuva red u svemiru, dok će Newtonu i Boškoviću biti
važan božanski početak, prvome početni impuls dan planetima, drugome izbor
pogodne kombinacije iz beskonačnog mnoštva mogućih početnih stanja.
Zacijelo, i Newton i Bošković priznaju dalju nazočnost Tvorca u svemiru, no
na drugačije načine. Newtonu su apsolutni prostor i vrijeme Božja svojstva,
dok Bošković neće takav divinski atribut pripisati svojem matematičkom
prostoru i vremenu. Ako se sila smatra prvotnim, smije li se Bog shvatiti
dinamički? Katolik će ustuknute pred tom bliskom konzekvencijom, ali Bog
kao sila obdarena invarijantnim načelima poticat · će panteističke spekulacije.

Josiah Willard Gibbs (1839-1903), profesor u Yaleu, izgradio je moderno
shvaćanje vjerojatnosti kakvo se već nazire u Bernoullija i Boškovića, a
nije još ni u Boltzmanna postiglo punu općenitost. Budući da ne možemo
odrediti početno stanje sistema (položaje i brzine svih čestica), uzet ćemo
u obzir sve moguće kombinacije iste ukupne energije i impulsa. Izračunaju
li se tad prosjeci u odvijanju takvog multi-sistema, dobivaju se fenomenološki
zakoni. Vjerojatnost tu biva određena brojem kombinacija koje ostvaruju
dotičnu raspodjelu. Bošković je točno primijetio da je vjerojatnost
svake dotične kombinacije (gotovo) beskonačno mala jer tih kombinacija ima
bezbroj . (Točnije bi bilo računati svaku kombinaciju kao l pa reći da tih
kombinacija ima bezbroj .) Odatle Bošković zaključuje da bi bilo posve nevjerojatno
da bi nastalo sadašnje, uređeno stanje svemira kad Bog ne bi
izabrao na početku onu kombinaciju koja će kauzalno voditi do ovog našeg
svijeta. Bošković je odbacivao finalne uzroke kakve je Maupertuis uvodio
u fiziku. No početni mu je Božji izbor omogućivao da shvati red ili svrhovi.
tost u prirodi.
Dok je Aristotel uveo svrhu kao poseban princip u svijetu, Anaksimandar
je prvi uveo selekciju, doduše, u nezgrapnom obliku, u tumačenje svrhovitosti:
isprva su se sastavili organi na različite načine a održali su se orga·
nizmi sposobni za život. Otkriće genetičkih mutacija koje statistički nastu·
paju u svim smjerovima potvrdilo je Darwinova tumačenje razvoja vrsta,
čime se teleologija činila odagnana iz biologije. Mutacije su kao kvantni skokovi
slučajne pa se tu ne bi mogao primijeniti strogi kauzalitet. Statistička
132 
interpretacija evolucije je jako nazočna u današnjoj molekularnoj biologiji*,
iako joj nedostaje shvaćanje cjeline organizma, a i suptilnije razlikovanje
između statističkog tretmana u fizici i na živim bićima (gdje. se ne može
tako oštro razlučiti mikroskopsko od makroskopskog kao u mjernim instrumentima).

Poput Boltzmanna i Gibbsa smatra i Bošković da pribjegavamo statistici
zbog svojeg neznanja ili zbog nemogućnosti da pratimo gibanja golemog
broja sićušnih čestica. Prema njegovu sudu griješe oni koji su govorili,
kao Epikur, da se što zaista slučajno zbiva:
»jer sve pojave u prirodi imaju determinirane uzroke iz kojih potječu
pa stoga nazivamo ndto slučajnim zato što nam nisu poznati uzroci koji
to determiniraju.«
Ovo tradicionalno stanovište bilo je nadma!eno kad je Werner Heisenberg
1927. pokazao da je načelno nemoguće točno odrediti atomsko stanje. Njegove
relacije neodređenosti utemeljile su kvantnu statistiku koja Gibbsovu
postupku daje dublje obrazloženje. Ne radi se samo o praktičkoj nemoguć·
nosti, već se u istraživanju mikroprocesa susrećemo s principijelnom neodredivošću.

Ispravno je, međutim, Bošković zaključio iz beskonačnog mnoštva kombinacija
da se svemir ne vraća u početno stanje. Taj problem zaokupio je
fizičare već u 18. stoljeću pri obradi golemog mnoštva čestica, a matematički
će to najbolje razjasniti Henri Poincare. Friedrich Nietzsche bio je statistič- ·
kim djelima zaveden na tvrdnju o periodičkom vraćanju svijeta u isto stanje.
Odatle je izveo zaključak da već u sadašnjem počiva potencijalno budućnost
- također jedna skolastička ideja.
Bošković je uvidio da je broj kombinacija konačan da se ostvari stanovit
red. U tom Dodatku o duši i Bogu on uzima vrlo slikovit primjer sa golemim
mnoštvom slova u Vergilijevoj poemi. Kad bismo sva ta slova pretresli
u vreći pa ih jedno po jedno izvukli van i nasumce sastavili, vratila bi
nam se ona Vergilijeva poema. Zacfjelo, broj tih pokušaja bio bi golem, ali je
početni poredak slova ipak dostižan. Zanimljivo je da je također Maxwell
iznio sličan primjer: Kad bi skupina majmuna dovoljno dugo udarala pO
tipkama pisaćih strojeva, ispisala bi Londonsku biblioteku. Naravno, to nije
nikakva utjeha nenadarenima jer broj takvih pokušaja premašaju svaku
ljudsku sposobnost, svako moguće vrijeme. Bošković je bio jako impresioniran
tom praktičnom nemogućnošću da se nasumce uzimanim kombinacijama
stvori tako uređen svijet pa je ponavljao zaključak:
»da biće koje provodi .izbor mora imati neizmjernu moć, mudrost i dalekovidnost«.

No čim je uvidio postojanje takvog bića, kako objasniti toliko 'zla u svijetu?
Ruđer nije prihvatio Leibnizovu tezu da je ovaj svijet najbolji od svih mo-
* 1. Monod, Le hasard et la necessite, Paris 1970. Tu su mutacije obja!njavane
kao slučajni kvantni skokovi od kojih preživljavaju oni koji imaju najY�.
sposob��t razmnožayanja i prilagodbe okolišu; teza koja je već bila obJ&VlJlvana
pnJe drugog svJetskog rata.
133 
gućih; jer bi to ukinulo Božju slobodu podvrgnuvši ga kakvoj logičkoj nu­
žnosti. Stoga svijet i ne može biti savršen, već je sposoban za stalno usavr­
šenje. Ideja progresa biva Boškoviću rješenje te stare moralne dileme, i u
tome se priključuje na prosvjetitelje.
Ako je sloboda Stvoritelja utvrđena, što je s ljudskom slobodom? Ako ·
je Svemoćni i Sveznajući unaprijed vidio i htio što će se dogoditi, gdje tu
može njegov stvor imati prostor za slobodan čin? To pitanje nije Ruđer rije­
šio kao ni katolička teologija koja je za razliku od Luthera željela uspostaviti
ljudsku slobodu, a time i pravičnost i grešnost.
Prema Boškoviću se biološki i psihološki procesi mogu razumjeti iz
interakcije između njegovih točaka (stvarnih) i duše u matematičkom ili
potencijalnom prostoru; no nije potanje objasnio kako se duša i sila odnose
među sobom. Jedino izričito napominje da njihova interakcija ne smije
narušiti fizičke principe:
»Odatle dolazi da niti slobodna ni prisilna gibanja koja imaju podrijetlo
u dmi ne mogu ukinuti jednakost akcije i reakcije, održanje istog
tež�ta i očuvanje iste količine gibanja u svemiru.«
On još tu ne spominje načelo o očuvanju energije što ga je za mehaniku
izrekao Daniel Bernoulli 1748. Međutim, nije mogao objasniti kako može
duša kao nefizička djelovati na njegove točke a da ne budu narušeni principi
očuvanja. Taj problem mučit će istraživače nakon što je bio utvrđen opći
princip energije sredinom 19. stoljeća, a prevladalo mnijenje da u radnjama
živih bića vrijede sva ta načela očuvanja impulsa, angularnog momenta, te­
žišta, energije.
Novija su istraživanja potvrdila Boškovićevo stanovište da su biološki
procesi mikroskopske finoće pa se ne mogu shvatiti predodžbama makroskopske,
klasične fizike. Jedan brzi elektron ili tvrdi foton može ubiti jednostanično
biće ili izazvati mutaciju. Doduše život se javlja s vrlo velikim molekulama
gotovo klasičnih karakteristika, ali su neke njihove osnovne funkcije
određene transferom elektrona ili kvantnim skokovima. Koliko je god
makroskopski aspekt važan za razumijevanje evolucije, anatomije i fiziologije,
ipak nije dostatan za potpuno razumijevanje živih bića, gdje je još slo­
ženija međuigra makroskopskog i atomskog negoli pri mjerenjima u fizič.
kim aparatima. Duga evolucija vidi se u strukturi i funkcijama živog bića,
dok elektronički procesi nemaju 'povijesnog karaktera' (mogu teći u jednom
ili obratnom vremenskom slijedu). Princip kauzalnosti može se primijeniti
djelomično na . makroskopsku stranu, a cijelo živo biće ne možemo tumačiti
kao determiniran sistem. Ukidanje principa determiniranosti na pragu mikrokozmosa
dopušta nam da uvidimo slobodu koja se razvija s mentalnim
procesima, osobito mišljenjem i imaginacijom.
Klasična se predodžba tijela još više gubi kad dublje analiziramo same
simetrije ili načela invarijantnosti. Zacijelo, ta su načela evidentna već pri
makroskopskom izgledu živih bića. Pravac težine prema dolje i pravac gibanja
naprijed određuju ravninu simetrije, tako da lijeva strana čovjeka ili
životinje izgleda kao desna, u grubom. Gdje pak postoji samo os simetrije,
živi će organizam poprimiti okrugli oblik. To su najprostije simetrije, no
u atomskim procesima vladaju još mnogi drugi principi invarijantnosti. No
13.4 
što su ti principi? Mogu li se shvatiti kao nešto tjelesno ili materijalno? Jamačno
ne. Jesu li to ideje? Opet, jamačno ne. Pitanje što su prirodni zako..
ni zbunjivalo je od početka filozofe, a načela invarijantnosti ne mogu se ograničiti
na prirodne tvorbe.
Treba samo pogledati kakve su sve simetrije pronašli ili stvorili majstori
i umjetnici na ćilimima, u arabeskama, Illa freskama, u arhitekturi, na
vazama, u glazbi. Sve te najrazličitije simetrije obuhvatila je matematička
imaginacija u posebnoj disciplini, teoriji grupa. A ta teorija grupa naći će
svoju najživlju primjenu u obradi atomskih procesa. Svicarski matematičar
Andreas Speiser je pokazao kako se temeljne grupe nalaze u Bachovim
kompozicijama. Dakle, s jedne strane se stanovite simetrije javljaju u ljudskoj
imaginaciji, a s druge strane u prirodi. Treba samo pogledati kakve
se sve simetrične strukture stvaraju pri kristalizaciji; kao da se priroda
natječe s umjetnicima i matematičarima. Upravo ti invarijatni principi su
'uzrok' nastanka tako složenih i pravilnih struktura. Zacijelo, to se ne
smije shvatiti kauzalno u tradicionalnom značenju, već u tom nastajanju
leži historijski ingredijent i statistička zakonitost.
Ta dvojaka pojava simetrija, u strukturi materije i duhovnim tvorevinama,
može se bar na tri načina objašnjavati. Prvo, pristaše teorije odraza
ili korespondencije tvrde da se zakonitost materije prenijela u naš psihički
čin; dapače, fizikalisti kao Smart i Quine su dalje izvodili da mentalni procesi
samo prate fizičke procese pa se sve psihičko mora reducirati na fizičko.
Drugo, prema neokantovcima se struktura uma nameće vanjskom isku·
stvu ili, još u radikalnijem hegelijanskom tumačenju, postoji samo struktura
duha. I, treće, najviše u skladu s kvantnom teorijom, u prirodi i ljud·
skoj ili životinjskoj psihi djeluju isti temeljni principi simetrije, a da se to
ne mora svesti na jedn\1 supstanciju.
Bošković smještava dušu u svoj matematički prostor jer mu je potenci·
jalnost bitna značajka psihičkog akta. Time je zasnovao budući most kvantne
teorije prema mentalnim procesima. Mikrofizika se tu rastvara u kompleks
mogućnosti koje se mogu aktualizirati u stvarnom prostoru i vremenu.
Ne pada li tu opreka između tjelesnog i duševnog?
Razmotrimo odnos između fizičkog i psihičnog na jednostavnom primjeru:
Ja vidim čašu vode na stolu, to pobuđuje u meni žeđ, i ja ispružim
ruku da dohvatim čašu. Prvo je tu viđenje čaše vode na stolu. Ponajprije
se zrake svjetlosti odrazuju na površinama vode i stakla preda mnom, upadaju
u moje oči i prolaze kroz moje leće do mrežnice i živca. Prvi taj dio
može se opisati poznatim pojmovima i zakonima optike - to je fizika. Kroz
živce se pobuda širi do neurona u sivoj kori mozga - to je fiziologija
koja se opisuje fizikom i kemijom (ukoliko još ne pridolazi što čisto biološ­
ko?). Međutim, na kraju imam svjesno viđenje čaše vode na stolu i uz to
pojavu žeđi - to je mentalni proces. No, pita se John Carew Eccles, nosilac
Nobelove nagrade za neurofiziologiju, gdje se taj fizički proces pretvara u
mentalni? Jamačno se taj obrat vrši u moždanom korteksu jer katkad nastupaju
slična priviđenja i pri sklopljenim očnim kapcima. Dakle, zaključilo
bi se, čovjek ne vidi čašu pred sobom na stolu, već 'vidi' stanovite impulse
u svojem mozgu. Svakako, na tom mjestu već nastupa velika filozofska te­
škoća. J. C. Eccles ovako objašnjava osjet u Neurophysiologicat Basis of
Experience:
135 
»FizioloJka istra1.ivanja otkrivaju da sav zamjećaj ovisi o vrlo složenom
procesu kako osjetni organi detektiraju i kako se signali (nervni impulsi)
prenose od njih do mozga. NeurofizioloJki je evidentno da svjesno
iskustvo nastupa samo gdje postoji stanovita cerebralna aktivnost ...
Prema tome u slučaju percepcije, slijed je to događaja od stimulusa na
osjetilo uzrokujući izboj impulsa uzduž živčanog vlakna, što nakon razli­
čitih sinoptičkih releja konačno pobuđuje specifični prostorno-vremenski
sustav impulsa u neuronskoj mreži cerebralnog korteksa ... Kao posljedica
ovog cerebralnog sustava djelatnosti imam iskustvo opa1.anja koja
su u mojem privatnom perceptualnom svijetu 'projicirana' nekamo izvan
korteksa •.. «
Svakako, zamjećaj je vrlo složen jer se pri tom aktivira i pamćenje, tako
da prepoznajem da je to čaša vode preda mnom. A to što vidim pred sobom,
uistinu je prema Ecclesu samo moja privatna projekcija van onoga
što se zbiva u mozgu. On dalje izvodi:
»Kad ponovo ispitujem prirodu svojih senzornih percepcija, evidentno
je da mi one daju takozvane fakte neposrednog iskustva i da je takozvani
'objektivni svijet' derivat stanovitih tipova ovog privatnog i direktnog
iskustva. On je građen na prostornim odnosima, ali također
daje simboličku interpretaciju u riječima sekundarnih kvaliteta. Na primjer,
boje, zvuci, mirisi, toplina i hladnoća, kao takvi, pripadaju samo
perceptualnom svijetu. Nadalje dio je moje interpretacije mog perceptualnog
iskustva da je moj ego spojen s tijelom koje je u 'objektivnom
svijetu' i da nalazim bezbroj drugih tijela koja izgledaju slične prirode.«

Bez obzira na nesumnjive Ecclesove doprinose u razumijevanju osjetila može
se osporiti njegovo uvođenje privatnog svijeta u shvaćanju percepcija. Djetinja
se svijest razvija u govoru i saobraćaju s roditeljima ili učiteljima, i tu
djeluje opće društveno iskustvo. čini se da dijete prije shvaća cijele rečenice
i postupke negoli pojedine predmete okoliša pa se prema tome i percepcija
mora od početka razmatrati u svoj skupnosti. Usredotočenje na pojedini
predmet percepcije i individualan akt lako može odvesti u slijepu
ulicu. Viđenje se ne može odvojiti od drugih iskustava gdje smo predmete
opipavati, gurali ili čak pravili. A pri svakom pojedinačnom zamjećaju mobilizira
se cijelo prijašnje iskustvo. Kad se uzmu za polazište privatne percepcije,
tad se logički dolazi do Russellove tvrdnje* da je filozofska zabluda
kako čovjek može vidjeti materiju:
»Ni najsposobniji fiziolog ne može izvrJiti takav podvig. Njegov zamje­
ćaj, kad on motri mozak, događaj je u njegovu vlastitu duhu i ima samo
kauzalnu vezu s mozgom koji si on utvara da vidi. Kad on u moćnom
* Bertrand Russell, Human Knowledge, Its Scot'e and Limits, 1948. Kritičke
autorove primjedbe ne smiju zastrti štovanje za nurotvorca Bertranda Russella
koti je već ustao protiv prvog svjetskog rata, a 1955. je zaJedno s Einsteinom
obJavio deklaraciju kao temelj Pugwashkih konferencija koJe su okupile znanstVenike
iz cijelog svijeta u nastojanjima za razoružanim i znanstveno usklađe
nim svijetom.
136 
teleskopu vidi svijetlu pjegicu i tumači to kao golemu nebulu koja je
postojala prije milijune godina, tad on shvaća da je ono §to vidi druga·
čije od onoga na što zaključuje. Razlika prema slučaju mozga motrenog
kroz mikroskop samo je u stupnju; tu je točno ista potreba izvoda s
pomoću fizike, od vizualnog podatka do njegova fizičkog uzroka. A kao
što nitko ne pretpostavlja da nebula imalo sliči pjegici, tako ni nitko
ne bi trebao pretpostaviti da mozak imalo sliči onome što fiziolog
vidi.«
Za Russella je samo mentalni događaj prvobitan i neizveden dok je pak fi·
zički događaj izveden iz stanovitih zakona ili logičkih načela. Prema tome i
fizički svijet ima onakav ontološki status kakav ga imaju fizički zakoni ili
logički principi. Odatle se može prokročiti u solipsizam, pozitivizam ili piatonski
idealizam, a Bertrand Russell, čini se, stalno se kolebao na tom kri·
žanju. Je li on u pravu kad veli da je viđenje mozga pod mikroskopom događaj
u duhu fiziologa? Ponajprije, što on vidi, može vidjeti i svatko drugi,
a može se dapače fotografirati. I astronom vidi nebulu, i fiziolog vidi mozak,
samo s različitim stupnjem jasnoće. No pri tom se ne vidi jedino objektivna
strana, već je subjektivni udio u tom viđenju sadržan. Iskustvo je cjelovit
čin sa sjedinjenjem subjektivnog i objektivnog.
Dok je Russell u epistemologiji naginjao pozitivizmu, njegova logika nosi
više biljeg platonizma. Tako je on gramatičkom ili logičkom subjektu u
kakvom iskazu pridavao postojanje realnog entiteta, što se nikako nije moglo
održati u pomnijoj analizi govora gdje smisao jako ovisi o okolnostima u
kojima jt! stanovit iskaz izrečen. S time je u vezi njegovo polazište da naša
spoznaja ima biti izgrađena na elementarnim iskazima ili atomima koji su
neposredno evidentni, kao "kreda je bijela" ili "metla stoji u kutu sobe". A
od takvih 'atoma' bi se; prema Russellu, logičkom izgradnjom (s pomoću
znakova kao ili, i, ne, ako-tad) postigle neočekivane i važne spoznaje. On sam
nije takvim postupkom ništa osobito otkrio, a sumnjam da bi i itko drugi.
Svakako, Russell nam predstavlja antipod Boškovićevu razmišljanju koji želi
shvatiti svijet iz zakona univerzalne sile.
Dosljedniji pozitivizam od Russellove eklektičke epistemologije rješavao
je problem fizičkog i psihičkog tako da je sve sveo na osjete ili osjetne iskaze.
I fizično i psihično tad su prikazani osnovnim datostima pa se sve naše
iskustvo može iskazati u fizikalnom ili fenomenološkom jeziku, kao što je
smatrao jedan od prvaka Bečkog kruga Rudolf Carnap. Stoga biva za nj opreka
između realista (materijalista) i idealista bez pravog temelja*. Uspore­
đujući opise dvaju geografa, realista i idealista, koji su pronašli isto brdo,
Camap piše:
»Realist kaf.e: »Ovom brdu §to smo ga zajednički utvrdili ne pripadaju
samo nađene geografske osobine nego je ono osim toga i realno«. Idealist
suprotno kaže: '»Naprotiv, samo brdo nije realno, realna su samo nda
opaf.anja i drugi svjesni procesi«. Razlika izmedu obaju istraf.ivača ne
leži na empiričkom području; jer u empiričkom su obojica potpuno slo­
žna. Obje teze, koje se tu suprotstavljaju, leže izvan iskustva i prema
tome nisu sadržajne; ni jedan od protivnika ne postavlja prijedlog da
* Scheinprobleme in der Philosophie, 1928.
137 
se ispita njegova teza zajednički izvedenim odlučnim eksperimentom
niti nitko od njih dvojice ne navodi vrstu doživljaja kojim bi njegova
teza bila fundirana.«
Nema li uistinu kriterija koji bi odlučio da brdo postoji realno? Za pazitivista
je brdo samo sklop prošlih opažanja, dok će geograf ili rudar u tome
tražiti nova svojstva ili rude. To, da nešto postoji, prelazi uvijek ono dosad
opažano i izvor je novih iskustva. Povrh toga geograf ili rudar upotrijebit
će stanovite zakone koji mu omogućuju uopće rad. No Carnap dosljedno
poriče i takav kriterij :
»Budući da su svi prirodni zakoni dobiveni induktivno, tj. upotrebom
sadržaja doživljaja, to može doduše promjena materijala na stanovitom
mjestu promijeniti sadržaj zakona i time spoznatu stvarnost, ali ne
može onemogućiti spoznatljivost zakona uopće i time također stvarnosti.
U strogom smislu ne može jedan sadržaj doživljaja doći u opreku s drugim;
oni su svi neovisni jedan o drugome u logički strogu smislu; nadodređenost
skupna sadržaja ne postoji u strogu smislu, nego samo u
smislu empiričko-induktivne zakonitosti.«
Tvrdnja da su svi prirodni zakoni otkriveni indukcijom, pokazuje samo
kako se malo Carnap udubio u povijest znanosti. Ta njegova tvrdnja osniva
se na ishodištu sveg pozitivizma da se sva spoznaja gradi na neovisnim,
pojedinačnim opažanjima ili eleme!ltarnim iskazima. To je i Russellovo
shvaćanje indukcije kao temelja cjelokupne znanosti. U poznatoj History of
Western Philosophy on piše:
»Ako je princip indukcije odbačen, tad promašuje svaki pokušaj da se
od partikularnih opažanja stigne do općih znanstvenih zakona, i Humeov
je skepticizam neizbježiv za empirista.«
Takva partikularna opažanja kao temelj spoznaje preuzeo je i mladi Ludwig
Wittgenstein, uz Macha glavni inspirator Bečkog filozofskog kruga i logičkog
empirizma uopće. Za nj je svijet bio skup svih činjenica*, a činjenice su
ekvivalentne s elementarnim iskazima. Wittgenstein je zabacio uopće prirodne
zakone, a prihvaća jedino logičke veze među neovisnim elementarnim
iskazima.
Zacijelo, u takvoj pozitivističkoj interpretaciji iščezava problem tijela i
duše koji je od Cartesiusa toliko morio filozofe. Ignoriranje tog problema
preneseno je dijelom i u suvremenu analitičku filozofiju koja se sve više
lingvistički usmjerivala prema analizi smisla ili značenju ljudskog jezika.
Međutim, eliminacija dualizma fizičkog i psihičkog polučena je suviše krhkim
monolitom da bi izdržala dublju kritiku ili nas primakla čudu znanstve.
nog otkrića. I stari je to Wittgenstein počeo uviđati kad je u posthumno
objavljenim Philosophical investigations u Oxfordu 1958. prosudio da je on
u mladosti podlegao poput Russella tradicionalnom filozofskom zahtjevu da
se svijet izgradi od jednostavnih stvari. No on se i pod kraj života ne može
* Tractatus logico-philosophicus, 1918, pisan je pod jakim Russellovim utje·
cajem što ga je primio za studija u Cambridgeu.
138 
nikako pomiriti s 'dušom' pa poriče mentalne procese koji bi pratili naš
govor, i u tom smislu duhovito primjećuje:
»Bog, kad bi se zagledao u naše duše, ne bi tamo mogao ništa vidjeti o
čemu govorimo.«
Jedinstvo fizičkog i psihičkog želio je također postići Arthur Schopenhauer
osjećajući nelagodu s Kantovom stvari po sebi. Njegovo glavno djelo
Die Welt als Wille und Vorstellung, objavljeno 1819, ima temeljnu ideju da
se čovjek spoznaje na dva načina, prvo, kao tijelo i, drugo, kao volja: kao
tijelo ili pojava (fenomen) podvrgnuta je kauzalnosti, prostoru i vremenu
(u duhu Kanta), a volja, sposobna razlika i preobražaja, biva u Schopenhauera
krajnji bitak svijeta. Dosljedni voluntarist zabacuje uvriježeno shva­
ćanje da najprije nešto hoćemo pa to onda izvršimo, naime da volja prethodi
tjelesnom činu. Za nj se to uopće ne može razdvojiti; i jedno i drugo
nastupa istodobno; čin volje i čin tijela je jedno i isto, shvaćeno na dva na­
čina, unutarnji i vanjski. Time on nastoji nadmašiti apstraktnost Kantove
gnoseologije i eliminirati Ding an sich, svakako uz cijenu da učiteljev agnosticizam
zamijeni pesimističnim iracionalizmom.
Je li to Schopenhauerovo izlaganje uvjerljivo? Vratimo se na početni
primjer. Kad vidim čašu vode, simultano se može javiti žeđ. Ali odluka da
dohvatim čašu nastaje poslije, a može i posve izostati iz nekog drugog razloga,
na primjer, da radije popijem čašu pive. Ne može se sve naše htijenje,
osjećanje, odlučivanje, obrazlaganje svesti pod jedan pojam volje, a da
se taj pojam ne rasprši u mnogoznačje i maglu. Stopeći voljni i tjelesni čin,
voluntarist se usprotivio našem osnovnom iskustvu da jednom vanjski fizički
činilac izazove struju osjeta i misli, a drugog puta obratno kakva zamisao
prethodi tjelesnom pokretu. Fizičko-psihičko jedinstvo, kao i fizičko-psihički
paralelizam, ne objašnjavaju nam razvijenu vezu između misli i čina.
Koliko je god bio Schopenhauer neprijateljski raspoložen spram Hegela,
čija je slava zasjenila njegovu katedru na istom Berlinskom univerzitetu,
njih su dvojica ipak htjeli isto: da ukinu Kantovu stvar po sebi i sve zbiva·
nje utemelje na subjektu razvoja ili povijesti, volje ili razuma. Njihov monizam
nastavljao je prastaru filozofsku težnju za jednim principom svijeta,
a rušio se u iracionalnosti, nerazumijevanju svakidašnjice ili nasilju poput
drugih takvih pokušaja. Jamačno mora filozofija uvažavati različite pristupe,
inače joj prijeti pad u netolerantnost i gubljenje stvarnosti.
Ruđer Bošković je od početka zazirao od monističkih filozofija kakve
su gajili Leibniz, Spinoza ili Diderot. A isto mu je tako bio neprihvatljiv
Descartesov dualizam sa supstancijama duha i materije. Njegov je pristup
pluralistički, u tom smislu što ne želi ni stvarnost shvatiti čisto fizički niti
psihičko bez dublje veze s fizičkim. Njegov potencijalni prostor i vrijeme
dopunjuju stvarni prostor i vrijeme, ali su ujedno sjedište mentalnih procesa.
Time on uspostavlja duboku vezu između fizičkog i psihičkog, a da ne
poriče jedno ili drugo, kao što su to činili dosljedni idealisti ili materijalisti.
Svakako, to je bila genijalna slutnja rješenja starog problema tijela i duše,
slutnja što se u njegovo vrijeme i nije mogla pomnije istraživati. Bitno je tu
bilo da fizički proces biva praćen korespondentnim promjenama u potencijalnom
prostoru, a tu se opet može sastaviti s mentalnim procesima. Bila
139 
je to prva teorija osjeta koja je prethodila našem današnjem nazoru da su
biološki procesi mikroskopske finoće pa se ne mogu do kraja primijeniti
makroskopske predodžbe tijela. Analogno je Ruđer mogao tuJilačiti i prijenos
odluka u tjelesne pokrete. Da se on suzdržavao od daljeg spekuliranja,
odaje stanovište znanstvenika koji zastaje gdje mu nema empiričke potvrde.
No njegov je filozofski obrat bio puno zamašniji no što su njegovi
pratioci mislili.
140 
SUSRETI U PARIZU I LONDONU
Kad je potkraj jeseni 1759. Ruđer Bošković stigao u Pariz, ondje je
Newtonova mehanika bila u punom poletu dobivši moćan zamah infinitezimalnim
računom. Matematika je procvala u rješavanju fizičkih problema
kao nikad prije, a to će pojačati pouzdanje u ljudski razum nasuprot mistič­
kim predrasudama i vjerskom dogmatizmu. Montaigne je rekao: filozofirati
jest sumnjati. No taj kritički duh ustupat će sve više mjesto bojevnom ra·
cionalizmu s jakim materijalističkim strujama. Jedan od prvih svjetlonoša
prosvjetiteljstva bio je Charles Louis de Secondat barun de Montesquie
(1689-1755) koji je revoluciju u prirodnim znanostima prenio na shvaćanje
društva. Već njegova rana literarna pisma izrugivala su se licemjernoj konvencionalnosti
i pledirala za povratak prirodnosti kakvu će Jean Jacques
Rousseau, počevši sa spisom Discours sur les arts et les sciences godine
1749. tjerati do krajnosti, dapače s gotovo potpunim odbacivanjem kulture.
Dok je za Rousseaua utjecaj znanosti u glavnom štetan za čovjeka i njegov
moral, Montesquie je očitovao puno veću uravnoteženost, i njegovo koncipiranje
prirodnog prava bit će poticaj i američkoj i francuskoj revoluciji. Od
Montesquiea ostalo je načelo da se vlast ima podijeliti na zakonodavnu, izvršnu
i sudsku, što će ući u moderne ustave.
Francuska je od sredine 18. stoljeća nošena intenzivno socijalnim, filozofskim
i znanstvenim težnjama. Nezadovoljstvo s postojećim kraljevskim,
feudalnim i crkvenim poretkom raste do žestokih proloma i sukoba. U tim
godinama socijalnih nemira i ratnih pustolovina oteo se Montesquieu uzdah:
Blago narodima čija je povijest dosadna!
Bošković se u Parizu smjestio u isusovačkom domu, što je jamačno
bilo najgore sjedište u onako olujnom vremenu. Budući da su sljedbenici
Newtona sve više prilazili materijalizmu, pariški su isusovci, vrlo konzervativni
i bliski dvoru, odbacivali novu fiziku. Tako i Boškovićev »Novi svijet«
neće naći njihovo odobravanje. On sam piše u pismu bratu Baru u Rim, gdje
ga je povremeno zamijenio na katedri, da se tu starješine plaše da im ne bi
mladež kvario Newtonom. No i među isusovcima bilo je opreke. Tako mu
je starješina doma rekao da su svi ovi Mudri (članovi Pariske akademije)
ateisti kojih se treba kloniti. A kad je iz Doma prešao u Kolegij, tamošnji
starješina mu je rekao neka samo prihvati pozive akademika jer to čini čast
isusovačkom redu.
141 
Ruđer je već u Rimu upoznao dosta francuskih fizičara i astronoma, a
osobiti mu je prijatelj postao Alexis Claude Clairaut (1713-1765) samo dvije
godine mlađi od njega. Clairaut je s matematičkim iskrama postao već član
Pariške akademije s osamnaest godina, a bio je prvi u Francuskoj koji je
novim računima unaprijedio Newtonovu mehaniku. Newton je pokušao od·
rediti spljoštenost Zemlje u vrtnji iz ravnoteže gravitacije i centrifugalne sile,
ali njegova geometrijska metoda nije bila uspješna. Clairaut je infinitezimalnim
računom riješio taj problem i priopćio to na sastanku Pariske akademije
godine 1743. Njegov se teorijski rezultat potpuno slagao s mjerenjima meridijana
na Lapplandu koja je on obavio s Maupertuisom sedam godina ranije.
Ta jaka potvrda Newtonova predviđanja znatno je doprinijela širenju nove
mehanike i matematike, svakako, mnogo više u znanstvenim krugovima od
Voltaireovih popularnih i u mnogome neispravnih prikaza.
Bošković spominje Clairauta kao povjerljivog prijatelja, vrlo ljubaznih
manira, koji ga je često pozivao sebi na objede, a također njemu u počast
priređivao prijeme u Akademiji. Tu se on sreo i s drugim velikim francuskim
znanstvenikom d' Alembertom, koga u pismu bratu ovako opisuje:
»Clairaut je najljubazniji čovjek na svijetu i vrlo različit od drugog
velikog geometra (matematičara) d'Alemberta koji nema nikakve vjere
i diči se time i gord je i napada sve.«
Kad je Ruđer zatim više upoznao d'Alemberta, promijenio je mišljenje o
njemu nabolje. Njih su dvojica, čini se, više razgovarala o Bogu i Providnosti
negoli o fizici. Onako već silno naoružan diferencijalnim i integralnim ra­
čunom, d'Alembert je jamačno dosta sažalno promatrao autora Teorije prirodne
filozofije koji se zapleo u geometrijsko izvođenje i skolastiku. Ako bi
enciklopedist i priznao Vrhovnu providnost, nije bio sklon katoličkoj crkvi a
još manje Družbi Isusovoj , što će kasnije Ruđer i te kako iskusiti. Pokraj
vjerskog razilaženja bilo je među njima dvojicom i bitnih razlika u shvaćanju
Newtonove mehanike.
Jean Le Rond d'Alembert dobio je taj nadimak Le Rond što je bio kao
nezakonito dijete ostavljen u pariškoj crkvi Saint Jean le Rond. Mati ga
nikad nije priznala, ali je otac ipak preuzeo brigu nad nahočetom i omogu­
ćio mu dobro školovanje kod jansenista. S 26 godina objavio je Traite de
dynamique gdje je proširio Newtonovu jednadžbu gibanja na krute sustave
i otpočeo diferencijalnim računom rješavati složene probleme, što će dalje
nastaviti u slijedu radova iz hidromehanike, titranja žice, aeromehanike i
osobito računa smetnje pri stazama planeta. Poput Eulera pokušao je princip
inercije izvesti iz načela dovoljnog razloga - kakav dokaz je već prije
Bošković oborio. Zacijelo, u tom pitanju bio je d'Alembert bliži metafizici,
a Bošković egzaktnoj fizici. No još je dublja opreka bila među njima u shva­
ćanju sile. Prema velikom francuskom matematičaru sila je neodređen pojam,
ukoliko se ne suzi na težinu ili napetost elastičnog tijela. Za nj je, kao i za
pristaše materijalizma, masa ono temeljno ili bitno. Sila biva tu shvaćena
kao svojstvo mase ili matematički izraz za interakciju dvaju razmaknutih
tijela.
D'Alembert je dosta rano postao adjoint astronome Francuske akademije,
ali je kraljevski dvor uporno odbijao prijedlog Akademije da bude
142 
imenovan za pravog člana s punim dohotkom. Dvor i crkva podmetali su
nogu prvom Diderotovu suradniku u Enciklopediji koja će rušiti konzervativne
predrasude i promicati nove nazore. Denis Diderot je nakon tamnovanja
počeo 1751. objavljivati naširoko zamišljenu Enciklopediju kojoj je
d'Alembert napisao predgovor, a objavit će tu i sažetu povijest prirodnih
znanosti. Oko tog golemog pothvata skupljali su se slobodoumnici, preteče
francuske revolucije. Dvor i crkva šikanizirali su 'enciklopediste' gdje su god
stigli, dok se aristokracija podijelila, tako da su i Voltaire i d'Alembert uživali
također potporu iz najviših krugova, osobito dviju markiza (du ChAtelet
i du Deffand). Svakako, Diderot je poticao antiklerikalne i materijalisti­
čke struje. Njegove su ideje o promjenljivosti bioloških vrsta i društvenom
ugovoru (prije Rousseaua), o moći razuma i socijalnom progresu postajale
ideologija trećeg staleža u borbi protiv feudalizma. D'Alembert je više naginjao
Humeovu stanovištu da se ne može dokazati postojanje ni materije ni
duha i začetnik je pozitivizma, prije Augustea Comtea. On se jako sprijateljio
s Voltaireom, i njih dvojica su pokušala osnovati u Parizu slobodnije
kazalište. Iako je isprva bio suradnik Enciklopedije, Jean Jacques Rousseau
napao je obojicu u Lettre ii d'Alembert sur les spectacles, 1758. zbog toga
»Što teatar apsolutno kvari«. Blaže naravi od proroka razbarušene naturalističke
romantike, d'Alembert je uljudno odgovorio Rousseauu, ali će Voltaire
naprosto nazvati Jean-Jacquesa najvećom ludom. Zaista, manje se skanjivao
od opreznog fizičara da kaže što misli, kao što sam piše jednom vojvodi
u svoju obranu:
»la strastveno volim izreći one istine koje se drugi ne usuđuju reći ... «
Oštar jezik i konzervativna reakcija ponukali su ga da prihvati utočište u
Friedricha II. Pruskog kqji je kupio oko sebe intelektualce, a i sam se oku­
šao u stihovima (ne tako dobrim kao što je bila njegova vojna vještina). Da
se i u Berlinu nije smirio, pokazuje pismo kralja od 24. veljače 1751 :
»Vi ste u cijelom gradu podigli strašnu buku. Sto se mene tiče, imao
sam mir u svojoj kući, sve do Vašeg dolaska, i ja V as upozoravam, ako
imate tu strast da spletkarite i mutite, vrlo ste se loše namjerili. Ja volim
ljude blage i miroljubive koji u svoje ponašanje ne unose žestokih
strasti ni tragedija . .. «
Svakako, taj veliki ratnik i utemeljitelj pruskog reda, kojem će i Hegel izraziti
poklonstvo, volio je poslušne podanike. No Voltaire to nije bio. U Potsdamu
kod Friedricha II. sklonio se i drugi slobodoumni Francuz liječnik
La Mettrie koji je materijalističkom interpretacijom duše izazvao bijes konzervativne
Sorbone. Njegov je spis bio javno spaljen, a on sam je najprije
pobjegao u Holandiju gdje objavljuje djelo L'homme-machine, 1748. Prema
njemu postoji samo materija obdarena kretanjem, a mišljenje je svojstvo
tijela. Njegova frivolna etika škodila je ugledu enciklopedista, tako da je
umjereniji i humaniji Paul Holbach pisao kako materijalizam teži za općim
dobrom i srećom. Kad je La Mettrie bio mučen sve jačom nostalgijom, pisao
je Voltaire u Pariz da mu se odobri povratak.
Duhovit i uglađenog ponašanja, Ruđer se dosta kretao u pariškim dru­
štvima, no nije mu bila darovana neka važnija služba, nego samo lijepa obe-
143 
ćanja. Svojim poznanstvima dospio je i do dvora u Versaillesu gdje ga je
primio i kraljev sin, a osobito je srdačno s njim razgovarala kraljica Marija
Leszczynska, kći prognanog poljskog kralja. I Dauphin i kraljica pročitali
su francuski prijevod Boškovićeva spjeva Stanislavu Leszczynskom i polaskali
su autoru, međutim dalje od toga nisu išli, zasad. Pariz je tada obilovao
salonima gdje se uz rafinirane gozbe i spletke raspravljalo o filozofiji,
teologiji, znanosti i socijalnim reformama. Bošković je posjećivao jednog
abea koji se osobito bavio elektricitetom, tada prvorazrednom senzacijom
(kakvu će još stoljeće kasnije podržavati Edgar Allan Poe u fantastičnim pri­
čama). O tom abeu Ruđer piše:
»Na njegovim se vratima vide samo kočije vojvotkinja, paireova i lijepih
lena. Evo dakle dobre filozofije koja će zavladati Parizom.«
Uz tu senzacionalnost koja je toliko okupljala aristokraciju znanost je nosila
sa sobom razorne sile spram feudalnog poretka. Kad bi im bila na usnicama
uslužnost Bogu, enciklopedisti su poticali širenje ateizma i materijalizma,
svakako, u mnogo radikalnijim intelektualnim krugovima. Razdvajanje
na slobodoumnike i natražnjake izazivalo je skandale i u Pariškoj akademiji.
Bošković spominje jedan takav događaj . Academie Fran�aise pripremila
je svečanu sjednicu prigodom izbora Le Franca za člana. Taj pjesnik,
Jean Jacques, markiz de Pompignan, koji je napisao zaista izvanrednih stihova
u gomili pljeve, bio je isto toliko religiozan koliko i konzervativan. I
on će,. prema Ruđeru, govoriti »s ushitom za vjeru, a protiv materijalista,
nevjernika, da je bilo divota«. Nazočna aristokracija je inauguriranom članu
oduševljeno pljeskala i klicala. No Voltaire i d'Alembert nisu tako mislili i
oštro će napasti markiza koji nije toj dvojici dorastao u jezičnom duelu.
Utučeni Le Franc povukao se na svoje imanje Pompignan gdje će Rousseauovu
smrt godine 1778. popratiti nadahnutom odom. To svakako pokazuje kako
su se u intelektualcima miješale najrazličitije ideje.
Drugi jedan skandal kosnuo se još jače umjerenog Dubrovčanina. Za­
četnik mu je bio komediograf Charles Palissot de Montenoy. Nekadašnji student
teologije usmjerio je svoju prvu satiru na Rousseaua, no s vremenom
su njegov zlobni humor više zaokupili enciklopedisti oko Diderota. Bošković
je gledao njegovu satiru Les philosophes, izvedenu upravo te godine 1760,
gdje su se pod kazališnim kostimima lako mogli prepoznati Diderot, Helvetius,
d'Alembert i drugi slobodni mislioci. A i uzbuđena publika je na kraju
predstave izvikivala imena enciklopedijskih prvaka. Sam Ruđer bio je
zaprepašten takvom insinuacijom pa u pismu bratu izražava bojazan da su
u toj podvali ·imali isusovci svoje prste. Međutim, on odmah dodaje da su i
slobodoumnici objavljivali različite pogrde na Družbu Isusovu pa zaključuje
zlosutno:
» ••• a oganj koji raste mogao bi uistinu biti zlokoban u nesretnim tim
vremenima jer se radi o ljudima duha, velikog talenta i velikih prijatelja«.

Doznavši za Palissotovu satiru Les philosophes, Voltaire je ogorčeno
uskliknuo u pismu d'Alembertu od 25. travnja 1760:
144 
»Zar je moguće da se dopušta prikazivanje one besramne lakrdije kojom
nam se prijete!? Tako se postupilo kad se trebao uništiti Sokrat .•• Progoni
izbijaju sa svih strana u Parizu,· jansenisti i jezuiti se udružuju da
zaguše razum, a među sobom se tuku za plijen. Priznajem Vam da se
isto toliko ljutim na filozofe koji to dopuštaju koliko i na nitkove koji
ih potiskuju ... Javite mi, molim Vas o progonima jedinih ljudi koji mogu
prosvjetliti ljudski rod!«
Vrlo brzo odgovorio je d'Alembert pismom Voltaireu gdje mu opisuje okolnosti
oko te drame protiv filozofa (koju nije i neće vidjeti) :
»Općenito mi se čini da su čestiti ljudi zbog toga ozlojeđeni. Dosad su
toj drami pljeskali samo plaćeni ljudi. Prvoga je dana, između ostalih,
bilo 450 poklonjenih mjesta ... Cilj te drame nije bio da se filozofi prikatu
kao smiješni ljudi, već kao nitkovi, bez principa i morala. •• Vi
ste ogorčeni, kažete, što filozofi dopuštaju da ih kolju. Vi lako o tome
govorite, kako Vam volja, a što da oni učine?«
Iz tog pisma izbija vječni prigovor emigrantima koji su uvijek poticali one
u zavičaju na veću hrabrost. D'Alembertova buntovnost je s godinama jenjala,
pogotovo otkako je zauzimao sve jači položaj u Academie Fran�aise (gdje
mu je pri izboru jako pomogla markiza du Deffand, njegova ljubavnica, koja
je imala i drugih kavalira, što će on tek doznati poslije njezine smrti).
Pariz nije pružao Boškoviću drugo doli sijaset društvenih priredbi, sve­
čanih ručkova, uglednih predavanja i raznih počasti; a, kako mu je dojadilo
i isusovačko gostoprimstvo, odlučio se na odlazak. Prigoda se ukazala skorim
prolazom Venere ispred Sunčeve ploče. Već je preminuli Edmond Halley
upozorio na važnost točnog mjerenja tog prolaza za određenje srednje udaljenosti
Zemlje od Sunca. Najbolje se to motrenje moglo obaviti u Carigradu
pa se Ruđer obratio generalu svojeg reda s molbom da mu omogući takvo
putovanje. I dobio je odobrenje poslije dosta oklijevanja. Put ga je vodio
preko Londona odakle bi brodom otplovio na istok. Budući da anglikanska
Britanija nije trpjela isusovce, on je pošao u ruhu abea, dapače s vlasuljom
i mačem o boku (što ga nikad neće upotrijebiti).
Boškovićeve bojazni pred anglikanskom Britanijom nisu bile neosnovane.
Doduše, građanski rat je ondje prohujao s učvršćenjem ustavne monarhije,
ali je zemlja bila daleko od vjerske snošljivosti kakvu je John Locke
želio. Antikatoličko raspoloženje raspalili su na mahove pokušaji da bi se na
prijestolje doveo kakav rimokatolik. Godine 1673. parlament je donio Test
Act da svi časnici moraju primiti anglikanski sakrament i javno odbaciti
doktrinu o pretvorbi kruha i vina u Kristovo tijelo; a 4 godine kasnije je
taj Test Act još proširen da svi članovi parlamenta moraju pripadati anglikanskoj
crkvi. Kad se Bošković uputio u Britaniju, ondje je već dugo zasjela

gurnuti
stranka Whiga, anglikanaca-monopolista, dok su tolerantniji torijevci bili
u pozadinu. Zacijelo, napetosti između katolika i protestanata razdirale
su cijelu Europu, premda nisu više onako buknule kao u prošlom
stoljeću tridesetogodišnjim vjerskim ratom. Među Lutherovim sljedbenicima
kalvinisti očitovali su najveću fanatičnost, sa strogom disciplinom i mrž..
njom na 'heretike' koje su čak slali na lomače. No protestantizam je općel
O Ruđer Bošković 145 
nito gajio vrline koje su pogodovale razvoju kapitalizma. Dok je katolička
imali
religija bila protiv uzimanja kamata (bar pretežno i u načelu), luterani nisu
takvih skrupula. U Holandiji, Njemačkoj, Britaniji razvile su se moćne
banke koje su ulaganjima i profitima skupile golema financijska sredstva.
Obilni zajmovi su do najveće mjere provodili koncentraciju kapitala i snaž·
no ubrzali rast industrije. Dok su rastući porezi, trošeni na vojsku i činovni­
štvo, uništavali Francusku, britansko je gospodarstvo ulazilo u eru prosperiteta
zahvaljujući najviše kreditnom sistemu. To blagostanje stvorilo je političku
stabilnost koja će Velikoj Britaniji pribaviti položaj prve velesile.
Kad se Alexander Pope u lirskoj pjesmi zgražao nad vrtlogom zajmova što
ludo vrti ljude da gube nekadašnje vrline, bio je to uzdah ojađenog pjesnika
protiv vjetra. Premda utjecajni promicatelj prosvjetiteljstva, Pope je ostao
u provinciji, podalje od Londona - očitovanje lirske naravi, ali i diskriminacije
koja je još uvijek pogađala katolike.
Iskrcavši se u Greenwichu, Ruđer je odmah otišao do znanca Jamesa
Bradleya. Glasoviti astronom primio ga je srdačno i pokazao mu veliki dalekozor
i druge instrumente kojima je otkrio aberaciju zvijezda, a poslije nu·
taciju Zemljine osi, naime da nebeski pol opisuje zmijoliku krivulju po nebeskoj
sferi vrlo sporo, s periodom od 26 000 godina. Zvjezdarnica u Greenwichu
jako se dojmila Boškovića, tako da mu se Rimski opservatorij činio
dječjim igralištem. Sam Bradley je uvažavao Ruđerova astronomska istraživanja
i bit će jedan od manstvenika koji će Boškovića predložiti za člana
Royal Societyja.
Na prvom koraku u Engleskoj došljak je bio presenećen. O tim svojim
prvim dojmovima piše bratu:
»Ostao sam u čudu, jer sam uvijek čuo da je značaj Engleza melankoli­
čan, a Francuza veselost, a ja sam naprotiv ostavio u Parizu i u Versaillesu
u svim šetalištima, vrtovima i svima društvima u kojima sam bio
veliku mirnoću i ozbiljnost, dok sam ovdje vidio živost i veselost veće
od onih za vrijeme poklada u Rimu.«
Doduše, to je bio susret s prazničkim izletnicima u Greenwich, ali bez obzira
na to bio je točan zamjećaj da su tih godina mogli Englezi biti bezbriž­
niji od Francuza koje je pritisnula gospodarska kriza. Velika Britanija bila je
u naglom usponu postavši nakon pobjeda nad $panjolskom prvom pomorskom
velesilom, a uskoro će biti uopće najjači imperij preotevši i proširivši
prekomorske posjede. U opreci s Francuskom bile su tu unutarnje prilike
stabilnije, ponajviše postupnim suživljenjem prosperirajućeg građanstva i
aristokracije.
Clairaut je u Parizu dao Ruđeru preporučeno pismo za predsjednika
Royal Societyja u kojem ga predstavlja kao najvećeg matematičara kojim se
Italija može podičiti. No i bez toga bi ga jamačno lord Macclesfield lijepo
primio. To nije bio velik astronom, ali su akademije znanosti obično birale
za predsjednike osobe koje su imale utjecaja u višim krugovima. A lord
Macclesfield prokrčit će put gostu čak do kraljevske obitelji, a što je bilo
važnije, upoznat će ga s mnogim istaknutim intelektualcima Engleske. Bo­
šković posjećuje i Oxford i Cambridge gdje se upoznao s tamošnjim istra­
živanjima. No druži se i s književnicima i umjetnicima. Jako ga se dojmio
146 
Samuel Johnson, izvanredni esejist, leksikograf, dramski pisac, književni kri·
tičar i novinar. Ruđerov je prijatelj postao i Richard Wilson koga on spOminje
kao znanstvenika, filozofa i slikara, međutim, bio je to uistinu osni·
vač pejzažnog slikarstva u Engleskoj, dok su njegovi pokusi o elektricitetu
bili brzo zaboravljeni, koliko su god impresionirali Boškovića.
U Londonu se Ruđer također sreo sa Benjaminom Franklinom. Njih
dvojica su mnogo diskutirali o elektricitetu, ali, naravno, Franklin se nikad
nije zadržao samo pri fizici. On je i došao u Englesku kao predstavnik pen·
silvanijske skupštine da bi izborio za svoju zemlju pravo poreza. Njegova će
protimba britanskoj vlasti s godinama rasti, i on će imati glavni udio u Objavi
nezavisnosti 4. srpnja 1776. u Filadelfiji. No tada, ljeta 1760, Benjamin
Franklin još nije najavljivao budući rat s Velikom Britanijom. Ruđer je pri·
hvatio teoriju jednog fluidnog elektriciteta, i njih dvojica će se složiti u tu·
mačenju relevantnih pokusa. Franklin je također iznosio svoje eksperimente
Josephu Priestleyu koji će poslije prigrliti Boškovićevu atomistiku. Fran·
klin je zamijetio da u nutrini električki nabijene metalne površine nema
električnih sila. Priestley je ponovio taj pokus i zaključio da se to može jedino
tako objasniti da električna sila opada s l!r•, što je točnim mjerenjima
potvrdio Charles de Coulomb godine 1784. Nažalost, Bošković se premalo ba·
vio elektricitetom i magnetizmom, što bi moglo produbiti njegovo shvaćanje
sile, astronomska istraživanja su ga odvodila od njegovog životnog djela Teorije
prirodne filozofije na prilično jalova područja. Tako će za nj elektricitet
ostati samo jedna fina tvorevina njegovih točaka dok će upravo dalja otkri·
ća električnih i magnetskih pojava najjače uzdrmati tradicionalni pojam
materije, kao što je on to otpočeo.
Uskoro član Royal Societyja {a svatko je morao biti deset puta predlagan,
zaista pretjerana mjera opreza!) Ruđer je tom učenom kraljevskom
društvu pročitao na francuskom svoj plan o motrenju prolaza Venere ispred
Sunčeva diska. Taj njegov ekspoze bio je dobro primljen, i on je mogao
očekivati pomoć, osobito posudbom preciznih instrumenata. Također ga
je razveselilo što je uspio u Londonu iste godine 1760. tiskati svoju poemu
De Solis ac Lunae defectibus, što će biti pretiskano u Veneciji, Rimu i Pa·
rizu. Bio je to zapravo udžbenik u stihovima cijele tadašnje astronomije.
Poetska strana dobila je dapače pohvale u literarnim časopisima. Tako The
Monthly Review piše za nj da je »elegantni moderni latinski pjesnik« i divi
se njegovoj »velikoj i majstorskoj raznoličnosti klasične dikcije i svem sret·
nom tijeku stihova«. A utjecajna leipziška Nova Acta Eruditorum ocjenjuje
da će odsada Boškovićevo ime biti isto .tako poznato među pjesnicima x.ao
što je poznato među matematičarima. No ima u tim Pomrčinama i znanstvenih
novina. Nasuprot uvriježenom mišljenju izvodi Ruđer da Mjesec nema
atmosfere pa corona viđena za pomrčine Mjeseca ne pripada Mjesecu već
Sunčevoj atmosferi.
Put u Carigrad se tako otegnuo različitim pripremama i dozvolama da,
kad je onamo stigao, važan susret Venere i Sunca već je bio prošao. A u
Carigradu je i obolio. Cijelo to putovanje bilo je nesreća. Vraća se u Italiju
okolišno preko Varšave i Beča, a o tom putu od Carigrada do Poljske pisao
je Dnevnik koji će biti objavljen bez njegova znanja u Lausanni godine 1772.
Bošković je s oštrim okom i kršćanskom sućuti prikazao stradanje kmetova
147 
jednako pod turskom vlašću kao i pod moldavskim knezovima. Krajnja bijeda,
zaostalost, nečistoća, izrabljivanje pučanstva, pljačke, nasilja, batinanja
podanika, kulučenje punili su tamne stranice njegova putopisa. No bilo
je u tim freskama ljudske nevolje i bahatosti također divljenja poljskim
pejzažima i pučkom folkloru koji je bio sličan hrvatskom. No to nije ni čudo
jer su južni Slaveni nekoć obitavali tu golemu ravnicu iza Karpata.
U. Varšavi se Bošković upoznao i sprijateljio s poljskim velikašima. ve­
ćina je aristokrata i naroda bila nezadovoljna sa saskim kraljem koga su
nametnuli Austrijanci i Rusi. Grofovi Czartoryski pričali su. uglednom gostu
o svojim političkim i gospodarskim nakanama. Bili su liberalnijih nazora,
tako da je Mihael Fridrik, veliki kancelar Litve, poklonio svojim kmetovima
slobodu. Njegov nećak Adam Kazimir bit će kandidat na prijestolje. Boško.
vić se osobito zbližio sa Stanislavom Poniatowskim, inteligentnim vlastelinom
od trideset godina, koji je bio neka vrsta ambasadora u St. Petersburgu i vi­
še godina ljubavnik carice Katarine. Mladić je imao sklonosti za lijepe umjetnosti
i znanost, ali je inače bio slabić, što će se tek kasnije očitovati. Ruđer
se osjećao blizak Poljacima nastavljajući tako tradiciju hrvatskih humanista
iz 15. stoljeća, osobito s Ivanom Vitezom i Janusom Pannoniusom koji
su uspostavili jake veze s znanstvenicima i dvorom u Krakovu.
Nakon smrti saskog kralja bio je Stanislav Poniatowski izabran na
poljsko prijestolje. Tada u Italiji, Bošković je u pismu nazdravio ustoličenom
prijatelju s uvjerenjem da će znanosti »Sa svim ugledom Vašeg žezla
sigurno opet uskrsnuti i nanovo procvasti u Kraljevstvu koje je vidjelo kako
su se u njegovu okrilju formirali u prošlim stoljećima muževi prvog reda«.
Poljski kralj mu je isto tako udvorno odgovorio ističući kako su osobe kao
Bošković čast cijelom svijetu, a usto ga je uvjeravao kako će on zdušno
podupirati znanosti i umjetnosti. »Uvijek je to bila Naša sklonost i malo
bi nas privlačila K.runa kad bi se zbog nje moralo promijeniti Naše mi­
šljenje.« Potpisao se 27. listopada 1764. Boškoviću kao »najodaniji Stanislav,
Kralje.
Međutim, dobre želje i obećanja nisu se ispunili. U Stanislava nije bilo
energije ni mudrosti da se odupre sporazumu Rusije, Austrije i Pruske koje
su 1772. nametnule Prvu diobu Poljske, s amputacijom jedne trećine teritorija.
Kad se usprotivio Drugoj diobi Poljske, bivšeg ljubavnika je Katarina
naprosto dala odvesti iz Varšave u Grodno s pomoću vojskovođe SuvoroVS:,
nakon što je ugušio tamošnji ustanak. Pri Trećoj diobi Poljske izgubio je
napokon Stanislav krunu, ali je primio penziju od 200 000 tisuća dukata od
okupatora Austrije, Rusije i Pruske. Otada će Polonia rediviva biti glavna
krilatica poljskih rodoljuba koji će se dalje najviše uzdati u francusku pomoć.

Ruđer Bošković se više nije htio zadržati u Rimskom kolegiju, još uvijek
uronjenom u skolastičku preradu Aristotela, pa je prihvatio laskav poziv
na katedru u Paviji. Taj grad sa starim sveučilištem u porječju Poa bio je
pod vlašću Austrije, gdje je već bila ukinuta peripatetička nastava. Pri iz·
boru ističe senat tog sveučilišta da se Bošković može usporediti s najvećim
učiteljima davnine. Uz nastavu i astronomsko istraživanje Ruđera je također
dopao nadzor nad isušenjem prostranih močvara. Njegov se veliki prijatelj
Clairaut pobojao da mu taj posao ne naškodi pa mu piše:
148 
»Ali ja se bojim da Vam isušenje vaših močvara ne uzima suviše vremena.
Vi se dakle prihvaćate svake vrste posla. Cuvajte se dobro, zaklinjem
V as, da ne prijeđete svoje sile i ne pokvarite zdravlje tako dragocjeno
za matematiku.«
Clairaut mu je prije također pisao da napravi sažetak svoje Teorije prirodne
filozofije na francuskom jeziku. Očito je zanimanje za Boškovićev »Novi
svijet« poraslo u Francuskoj. Nadalje ga je pariški akademik molio da mu
pošalje na francuskom jeziku svoju teoriju akromatičnog dalekozora. Odatle
se vidi kako je već latinski jezik iščezavao iz upotrebe u Francuskoj, kao
i u Velikoj Britaniji i njemačkim zemljama. Bošković se tužio što se time
razara stara vrpca znanstveničkog zajedništva. Ali će se i on morati tome prilagoditi.
Moćne države razvijale su svoje nacionalne ustanove i jezik, a i sam
unutarnji razvoj egzaktnih znanosti i filozofije kidao je nekadašnji humanistički
ideal. 19. stoljeće bit će nalet nacionalizma kojem će se pridružiti ili
suprotstaviti socijalizam, jedan i drugi povijesni pokret različit od novovjekovnog
humanizma koji je težio za svjetskim skladom i cjelinom znanosti,
umjetnosti i etike. Ruđer Bošković bit će jedan od posljednjih humanista
koji će pisati na latinskom, i prozu i poeziju, te nastojati znanstvene spoznaje
ujediniti s etičkim idealima.
Bošković je izradio plan za studij fizike na Pavijskom sveučilištu s vrlo
opsežnim obrazloženjem i navodom potrebnih pomagala. Njegova nastava
sadrži opću i eksperimentalnu fiziku te prirodopis s anatomijom i botanikom
za liječnike. U to doba bili su još fizičari često liječnici kao nekoć,
kad se liječnik i zvao physicus. Iz popisa potrebnih knjiga vidi se koliko je
Ruđeru stalo da njegovi đaci dobro nauče infinitezimalni račun. Zbog toga
je osobito preporučivao djela Eulera i braće Bemoulli. On će također promicati
studij algebre znajući najbolje kako ga je čisto geometrijsko usmjerenje
u Rimskom kolegiju osakatilo u radu. Sve u svemu, njegova je nastava
bila na najvišem europskom stupnju, i senat se nije prevario u nadi da će
Ruđer dati novi sjaj donekle zaostalom sveučilištu.
Zacijelo, Bošković se uz pedagošku dužnost bavio znanstvenim istraživanjem,
kao što i priliči profesoru koji želi svoje đake što bolje osposobiti ak·
tivnim sudjelovanjem. Rasprave iz dioptrike izlaze mu u Bologni i Beču,
a eksperimentalno i teorijski je pomno ispitao djelovanje leća na prolaz
zraka svjetlosti. Budući da se bijela svjetlost rasipa u leći na više boja, i to
u
takva
različitim kristalima u suprotnim smjerovima, bila je bliska pomisao da se
disperzija ukloni s pomoću više leća. Možda je d'Alembert nešto prije
došao na to od BOŠkovića, ali će to Ruđer neovisno poduzeti ingenioznim
konstrukcijama. Postići akromatske teleskope bilo je vrlo važno za astronomiju,
a Ruđer o svojim izumima piše u Abhandlung von der verbesserten
dioptrischen Fernrohren, 1765.
Boškovića je dopala dužnost da poradi na usavršavanju zvjezdarnice u
Breri kraj Milana. I on se tome zdušno posvetio. Sam je izradio nacrte novog
opservatorija i brinuo se za nabavku instrumenata. Budući da je novaca za
opremu bilo uvijek premalo, dao je svojih 4 000 lira iz profesorske plaće
(koja baš nije bila velika). Naposljetku je mogao uskliknuti: »Završena je
jedna od najzgodnijih zvjezdarnica u Europi. Ima izvrsne instrumente naručene
iz Londona i Pariza, a sve je bilo izvršeno i bez najmanje pomoći
svjetovnjaka, a ponajviše odricanjem isusovaca . .. «
149 
Ruđer se dopisivao s mnogim intelektualcima. Dok je učiteljevao u Paviji,
često je razmijenio sudove o znanstvenim problemima i publikacijama
sa znanstvenikom i filozofom Le Sageom, tada vrlo poznatim po teoriji gravitacije
koja je iz kaotičnog gibanja ultramundanih čestica izvela sva tri
Keplerova zakona. U odgovoru na pismo ženevljanina brani Bošković načelo
neprekinutosti od njegovih kritika pa 7. svibnja 1766. piše:
»Prijeći ću sad na zakon kontinuiteta za koji smatram da vrijedi bez iznimke
svugdje gdje se radi o promjeni veličina, a za koji pak Ti smatraš
da se ne odrtava nikako. Ponajprije, kad se on primjenjuje na opće objašnjenje
Prirode, treba svakako razlikovati fizičku neprekinutost od
geometrijske. Doduše, smatram da obje neprekinutosti uvijek postoje ...
ali mislim da se prva može posve pouzdano utvrditi i bez te druge, koja,
kad i ne bi stvarna protežnost bila neprekinuta, ovisi o našem načinu
poimanja čisto imaginarnog prostora ... «
Kao što se odatle vidi, Ruđer je ostao pri svojem temeljnom razlikovanju
stvarnog i imaginarnog prostora. On se tu poziva na indukciju da bi dokazao
prijatelju kako se i stvarna brzina mora kontinuirano mijenjati, dok neprekinutost
geometrijskog prostora pokazuje pomno analizom čunjosječica. U
sklopu sveg tog dokazivanja začuđuje ova njegova izreka:
»Neka naime svatko vjeruje u što hoće - uopće mu to ne priječim, a
niti nastojim uvesti neko sljedbeništvo, niti se pak trudim da od ikoga
iznudim odobravanje te neću zapodjenuti nikakav boj - puno više volim
mir negoli svoja mnijenja.«
·
To pismo Boškovića Le Sageu ne pokazuje samo izvanrednu tolerantnost,
nego i priličnu notu rezignacije. Da on više voli mir negoli svoju teoriju -
zaista porazno od tvorca Novog svijeta! Bilo mu je već dosta rasprava, natezanja,
svađa i denuncijacija, i Dubrovčanin u tvrdoj tuđini čeznuo je za mirom
dječačke dubrave koju je tako slavio Pjesnik njegova grada. No to su
bile prolazne melankolije. Znanstvenik i filozof opet će smoći snage da se
bori za svoje ideje.
Te godine Bošković je primio posve nenadano poziv predsjednika Royal
Societyja iz Londona da o njihovu trošku otplovi u Kaliforniju kako bi ondje
motrio prolaz Venere ispred Sunčeva diska, što će se zbiti 3. srpnja
1769. Pošto mu je prvo motrenje u Carigradu propalo, Ruđer je bio ushićen
tim pothvatom. Sveučilište u Paviji i Zvjezdarnica u Breri bili su tad u Austrijskoj
Carevini, pa je on morao od Beča zamoliti odobrenje i dopust. No
kancelar Wenzel Anton Kaunitz ozlovoljio se na predloženo Boškovićevo putovanje.
· Knez je bio veliki poklonik Francuza, osobito enciklopedista i Voltairea,
a odijevao se i ponašao prema francuskoj etiketi na podsmijeh Be­
čana. On je cinično primijetio kako znanstvenici vole putovati, i to bez svrhe
(nišaneći na Ruđerov uzaludan carigradski put); ali su njegovi motivi za odbijanje
bili jamačno dublji. Uživajući potpuno povjerenje Marije Terezije,
Kaunitz je vodio vanjske poslove; a po svoj se prilici plašio da bi Francuzi
nerado gledali kako jedan jezuit putuje u Kaliforniju po engleskom nalogu.
Zacijelo, suparništvo između Velike Britanije i Francuske trajat će još jedno
stoljeće u Americi. Austrijski kancelar bio je neobično radišan, upućen u
150 
sve, i ništa nije htio prepustiti slučaju. •Inače je Boškovića taj njegov vršnjak
lijepo prije primio u Beču, kad je ondje pisao Teoriju i kad se vraćao iz
Poljske. Kao što je već više puta iskusio, jedno je biti počasni gost, a drugo
podanik ovisan o milosti vlasti. Uvrijeđen, Bošković je poručio kancelaru
neka pismeno navede svoje tužbe na nj kako bi se mogao braniti pa zaklju­
čuje:
»Moj je karakter, Bogu hvala, poznat po tolikim dijelovima Europe, a
najviše mi šteti što ne krijem svoje nutrine. Uvijek sam bio daleko od
svake sumnje da se pretvaram, kao što sam uvijek svaku svoju korist i
užitak zapostavljao dužnosti.«
Kancelar je toliko zatezao s odobrenjem da je Ruđerovo putovanje u Kaliforniju
propalo. Trzavice između njih dvojice bile su uskoro izglađene, ali
će poslije opet doći do napetosti. Teško su se dva takva različita karaktera
mogla složiti, jedan otvoren i istinoljubiv, drugi pak izvještačen i lukav, kao
što su već uspješni državnici. Bošković se mogao podičiti da ga poznaju u
Europi jer ga je upravo tih dana izabrala za člana akademija znanosti u dalekoj
Nizozemskoj, nakon što je to već učinilo više učenih društava u drugim
mjestima.
U to vrijeme zamolila ga je Dubrovačka Republika da intervenira u njezinu
sporu s ruskom mornaricom. Bošković je već prije obavještavao svoje
kod kuće o uplovidbi Rusa u Sredozemno more, svakako, događaju od velike
važnosti koji će on pomno pratiti. Dubrovačka Republika pobojala se da će
dolazak ruske flote pokvariti njezinu trgovinu i jedva postignuto primirje
s Turskom, a i europske su se države uznemirile da će to narušiti njihovu
kakvu-takvu ravnotežu. Već je Petar Veliki snatrio za toplom lukom, a Katarina
II. nastavit će s tim planovima i prodorom na jug. Dubrovnik je želio
kao uvijek ostati neutralan u prijetećim sukobima, ali su Turci prisilili
tri dubrovačka broda da voze oružje za njihova uporišta, usprkos zdušnom
protivljenju brodskih kapetana. Ne shvaćajući složeni položaj male republike,
Rusi to uzimaju za neprijateljski čin i uplovljuju u Jadransko more da
unište tobožnjeg saveznika Turske. Pet ruskih ratnih brodova usidrila se
pred gradom da ga tuku nadmoćnim topovima. Dubrovački izaslanici su uvjeravali
admirala Orlova da se drže strogo neutralno u rusko-turskom ratu i
zaklinjali su ga u suzama neka poštedi njihov grad. No admiral im je postavio
ultimatum s bajoslovnom odštetom; ako to ne plate, Dubrovnik će biti
uništen.
Ruđer se naravno odazvao molbi svojih zemljaka da poduzme što preko
svojih razgrananih veza. Intervencije posredstvom papinskih nuncija bile
su uzaludne jer je ruski dvor zazirao od Vatikana. Znajući za bivši ljubavni
odnos Stanislava Poniatowskog s Katarinom Il, Bošković je u listopadu
1771. pisao poljskom kralju, starom prijatelju:
» ••• da zamolim premoćno Vaše posredovanje u velike vladarice Rusije
u korist jadne moje domovine Dubrovnika, stavljene u krajnje zaprepa­
štenje i očaj od generala njezine ratne mornarice koji su se proglasili
neprijateljima Dubrovničke Republike, opljačkali joj toliko brodova,
uništili svu onu trgovinu što je svoj toj bijednoj i neplodnoj zemlji davala
opstanak time što je pružala najbrižljivije i najsavjesnije usluge
151 
svima narodima bez razlike,· a prijete se da će uništiti sve, pretvoriv�i u
hrpu pepela sam glavni grad ne ispune li se uvjeti koji su u jednu ruku
nemogući, a u drugu previše ubitačni. Nije moguće da velikodu�no srce
te vladarice hoće toliku kontribuciju od grada sa 7 000 du�a, koja bi zadala
brige i najbogatijim i najnapučenijim prijestolnicama ... «.
Srećom za Dubrovnik, Rusi su porazili tursku vojsku i učvrstili se na Dunavu,
a ta je pobjeda umilostivila caricu prema nesretnoj republici. Međutim,
grof Aleksej Orlov imao je dalje zahtjeve na dubrovački Senat. Već je Petar
Veliki želio da se u Dubrovniku izgradi pravoslavna crkva, sad je tu želju
ponovio grof Orlov prilično zapovijedna, s obrazloženjem da će ovamo biti
poslan ruski konzul. Dubrovčani su mu najljubaznije odgovorili da konzul
može imati kapelicu u svojoj zgradi, ali da oni nikad neće dopustiti da se u
Carevini
tom čisto katoličkom gradu podigne »grčka crkva«, i to zato što u Turskoj
ima mnogo pravoslavnih crkava, a pravoslavci mogli bi biti prethodnica
turskog osvajanja. Taj je razlog uvjerio Ruse da zasad odustanu od
svog zahtjeva. U tim pregovorima je dubrovački senat naglasio kako pravoslavce
smatra povlaštenim inozemcima koji mogu imati imanja u Republici i
baviti se zanatima i trgovinom. Tako je u naletu islama i pravoslavlja na
zapad uspio Dubrovnik očuvati svoj katolički i hrvatski karakter.
U pismima bratu Boži u Dubrovniku Ruđer je analizirao pomno europ·
ska zbivanja. Budući da je ruska mornarica mogla uploviti u Sredozemno
more jedino s pristankom Engleza, on očekuje da će Velika Britanija uz dogovorenu
pomoć Rusa preoteti Turskoj Egipat. Prema njegovu sudu bila je
Francuska u takvoj financijskoj krizi da se neće upustiti u bilo kakav rat.
Stoga je preporučivao Dubrovačkoj Republici da se više osloni na bečki
dvor kako bi očuvala samostalnost. Također se boji da će uskoro Austrijanci
i Prusi ući u Poljsku. Sve te prognoze pokazuju Boškovićevu dalekovidnost
i snalaženje u Europi rastrganoj suparništvima, vojnama i socijalnim nemirima.

Dok je Bošković boravio u Engleskoj, više su se ondje zanimali za njegove
astronomske radove negoli za Teoriju prirodne filozofije. Već se tu
manje čitalo latinski, i trebalo je neko vrijeme da se rašire Ruđerove ideje.
Bošković se više puta sastao s Priestleyem, u Londonu i u Parizu poslije,
kad je taj engleski prirodoslovac posjetio Lavoisiera. Joseph Priestley (1733-
-1804) bio je prvi veliki fizičar i kemičar koji je Boškovićevu atomistiku
ukorijenio u Velikoj Britaniji, kad i nije posve ušao u bit Boškovićeve univerzalne
sile. Bila je to neobična osoba, isprva student teologije i pastor u
više župa čiji su teološki spisi, osobito History of the corruption of christianity,
1872, izazvali osudu anglikanske crkve. Zacijelo, pošto je proglasio crkvu
za neprijateljicu istine, nije mogao očekivati da će ga starješine pustiti
na miru. Priestley je otkrio kisik, klorovodik, amonijak, ugljikov oksid i
druge spojeve, a njegovo otkriće kisika jako je pomoglo Lavoisieru da pot·
puno shvati gorenje i izvrši revoluciju u kemiji. Sam Priestley je žestoko za.
stupao hipotezu flogistona, a Boškovićevi atomi činili su mu se prikladni za
objašnjenje fine vatrene supstancije. Svoja shvaćanja i istraživanja o elektricitetu
objavio je godine 1767. u Londonu, a u idućoj knjizi History and present
state of discoveries relating to vision, light and colours, 1772. rabi
Ruđerovu predodžbu šupljikavosti materije kako bi protumačio prolaz svjetlosti
kroz tanke slojeve i druge optičke efekte. Međutim, on je manje pi·
152 
sao o fizičkim i kemijskim pojavama, a mnogo vi�e o teološkim, filozofskim
i psihološkim problemima. Bio je pod utjecajem Davida Hertleya koji je
zamišljao da »idejama« u Lockeovu smislu odgovaraju titranja u mozgu.
No, dok se ipak Hertley držao predodžbe duše kao besmrtne, Priestley je njegovu
psihologiju interpretirao materijalistički, naprosto da gibanja atoma
u mozgu stvaraju korespondentna duševna stanja ili misli. Taj materijalizam,
a još više heretički nazori navukli su mu mržnju anglikanske crkve i puka,
tako da mu je gomila spalila kuću i zamalo ga ubila. Pred tom hajkom pobjegao
je godine 1794. u Pensilvaniju, kamo ga je već ranije zvao Franklin,
pa će ga Amerikanci zvati ocem svoje kemije i do danas podjeljivati počasne
medalje s njegovim imenom. Godinu dana prije smrti, 1803, objavio je četverosveščanu
History of the Cristian Church, a ostavit će za sobom također
više unitarističkih općina koje je utemeljio u duhu svoje teologije odbacuju­
ći sveto trojstvo (samo je jedan Bog i osoba, odatle i naziv unitarista).
Ne tako važni prirodoslovci kao Priestley ali ipak utjecajni John Leslie,
John Robison i Dugald Stewart mnogo su doprinijeli da Bo§kovićev »Novi
svijet« bude presađen u Englesku i Skotsku. U velikoj Robisonovoj knjizi
A System of mechanical Philosophy, Edinburg 1822, stoji uz prikaz Ruđerove
teorije i ovo proroštvo:
»la se mogu dapače usuditi reći da, ako ikada dođemo do spoznaje
jedne istinite teorije, bit će nalik na teoriju gospodina Bo§kovića u njezinim
glavnim crtama.«
Poznatiji fizičar Thomas Young, obnovitelj Huygensove valne teorije, koj i
je prije Fresnela objasnio ogib i interferenciju svjetlosti širenjem i slaganjem
periodičkih titranja ete�. uvažava Boškovićevu atomistiku, ako je i odbijao
njegovu predodžbu o česticama svjetlosti kao i hipotezu flogistona.
Jedan od prethodnika elektrokemije J. W. Ritter nastojao je u Bo§kovi­
ćevu duhu postići jedinstvo svih sila. No njegovi su spisi bili prožeti misti­
čkim predodžbama o sjedinjavanju opreka. Nešto kasnije, oko godine 1800,
egzaktnije je elektrokemijske procese proučavao Humphry Davy (1778-1829).
Impulzivni mladić se najprije zanosio pjesništvom, dapače naumio je objaviti
knjigu pjesama, ali je studij medicine učinio da su njegove poetske vizije
»pobjegle pred glasom istine«. Taj "glas" odzvonit će još amplificirano
u sudu Jeremyja Benthama kako je pjesniku uvijek potrebna kakva laž, a
istina ili bilo kakva egzaktnost kobna je poeziji. Vidi se, britanski utilitarizam
pucao je već po vrapcima pošto su moćni jedrenjaci zagospodarili oceanima.
Sir Humphry Davy je puštao električnu struju kroz otopinu između
katode i anode i tako elektrolitički uspio rastaviti kuhinjsku sol na elemente
natrij i kalij. To ga je otkriće vodilo do predodžbe da je kemijski afinitet
uzrokovan električkim silama. Za razliku od Ritterovih spekulacija o jedinstvenoj
sili, Davy se priklonio Boškovićevoj atomistici da bi objasnio strukture
molekula i različite kristalne formacije. Na taj je način riješio problem
dijamanta koji je čisti ugljik kao i grafit, ali su njegovi atomi drugačije
simetrično poredani u temeljnoj ćeliji koja se periodički nastavlja u sva tri
prostorna pravca, kao što je i Ruđer predočio kristale. Proustova hipoteza da
su atomi svih kemijskih elemenata sastavljeni od vodika također se priklju­
čuje na Boškovićeve točke. To je objašnjavalo zašto su atomske mase ele-
153 
menata višekratnici mase vodikova atoma, što su tadašnja mjerenja pokazivala.

Herbert Spencer, koji je prije Darwina i Wallacea objavio ideje o razvoju
živih bića, također je bio nadahnut Boškovićevom univerzalnom silom.
No njegova shvaćanja su ostala zbrkana, kao što pokazuje ovaj citat:
»Mi napokon dolazimo do sile kao posljednje od posljednjeg. Premda
su Prostor, Vrijeme, Materija i Gibanje očito nužne datosti inteligencije,
ipak nam psihološka analiza pokazuje da su građene ili apstrahirane od
iskustva Sile. Materija i Gibanje, kao što ih znamo, različito su uvjetovana
očitovanja Sile.«
Taj je zaključak uzet iz Prvih principa njegova golemog djela The Synthetic
Philosophy, započetog objavljivanjem 1862, u kojem je djelu poduzeo sintezu
cjelokupne znanosti od fizike do psihologije i sociologije, što je za nj uop­
će svrha filozofije. Uz tako konfuzno shvaćanje sile on uvodi načelo da se
sve razvija od homogenog prema sve heterogenijem, a pokretač mu je sila.
Kad on i prihvaća Darwin-Wallaceovu selekciju u razvoju vrsta, ipak mu je
fundamentalnija njegova sila i princip sve veće diferencijacije. Svakako, na­
čelo različitosti biva značajno za individualistički liberalizam komu je Spencer
bio glavni protagonist. Ako mu je stoga i pasala Boškovićeva dinamička
teorija, ipak je zaključio da Ruđerovi atomi ne mogu objasniti svemir kakav
jest pa se vraća na predodžbu atoma kao grudice tvari. A to je mišljenje prevladavalo
sredinom 19. stoljeća. Trebao je doći Michael Faraday da razori tu
tradicionalnu predodžbu i otvori Boškovićevu knjigu za izvornije čitanje.
Spencerova Sintetska filozofija predstavlja jamačno posljednji pokušaj
da se stvori sveobuhvatni sistem, nakon što su toliki propali od Tome Akvinskog
do Hegela. Specijalizacija sve više raste od tog doba, i jedva će se pojaviti
još koji temeljitiji pothvat da se sustavno ujedine prirodne i društvene
znanosti. Dok je još Spencer nastojao jednim pretežno fizičkim principom
objasniti društvene pojave, sociologija je već sebi zajedno s poviješću utirala
vlastiti put, i antropološka istraživanja potiskuju tu prirodoslovna. Ipak zna­
čajan je njegov spis The Man versus the e State gdje pretkazuje kakvu će
grožnju ljudskoj slobodi i ličnosti predstavljati moderna država. Iskreni
slobodar bojao se kolektivnih organizacija koje su stremile za potpunom
vlašću, i to s pravom.
154 
POSUEDNJI SJAJ I POMRACENJE
Pariz, gdje će Ruđer proboraviti najsjajnije godine nakon objavljivanja
Teorije, postao je poprište najžešćeg sukoba između protagonista prosvjetiteljstva
i 'starog režima'. Velik odjek Enciklopedije u cijeloj Europi pokrenuo
je konzervativne duhove u protunapadaj. Crkvena hijerarhija je progurala
16. travnja 1757. zakon smrtne kazne za autora i nakladnika koji što
objavljuju protiv religije i feudalnog poretka. Kao što je d'Alambert primijetio,
enciklopedisti su postali zavjerenici koji se sastaju i govore na zakamufliran
način. Tako su mogli izbjeći cenzuri, a ipak reći što je čitateljstvo
dobro razumjelo. Pokraj sveg tog opreza sedmi je svezak Enciklopedije pao
pod udar antiateističkog zakona, a sam glavni urednik Diderot izvrgnut
progonu. Malo zatim osjetio je žestinu fanatičnosti i jedan od najumni.iih
enciklopedista Claude Adrien Helvetius. Njegovo životno djelo De l'esprit
bilo je spaljeno po naredbi parlamenta, gdje još treći stalež nije imao riječ,
a on sam našao je utočište najprije u Engleskoj pa na dvoru Friedricha II.
Pruskog, kao i Voltaire i La Mettrie. Svodeći pojmove ili predodžbe na utiske
vanjskih predmeta, miješao je skupa anglikanski empirizam i stari materijalizam.
Inače to susjedstvo ili preklapanje pozitivizma i materijalizma
nastavit će do danas, čemu će se Lenjin najžešće oprijeti.
Spaljivanje Helvetiusove knjige i sve žešći pritisak obeshrabrio je inače
skeptičnog pozitivista d'Alemberta, tako da se povukao od Diderotove Enciklopedije,
pa se odsad više brine o svojoj karijeri u Francuskoj akademiji.
No enciklopedisti su imali zaštitnike i na kraljevskom dvoru. Jedna od tih
visokih osoba bila je ljepotica Jeanette Antonia uzvišena na markizu Pompadour,
metresa Ljudevita XV, koja je uz kralja slabića stekla utjecaj u važnim
državnim poslovima, a osobito u različitim imenovanjima. Onako tašta i
pohlepna, obogatila se jako sa svojim miljenicima. Značajno je što je
Voltaire pisao d'Alembertu prigodom njezine smrti: »Jeste li žalili za gospo­
đom Pompadour? Da, bez sumnje jeste, jer je u dubini svog srca ona bila
naša; zaštićivala je književnost koliko je god mogla.« Velikoj kurtizani
jamačno je dodijavalo filistarsko šaputanje pa su joj kritičari tog društva
postajali simpatični. Na kraju pisma Voltaire ističe da markiza Pompadour
ne bi nikad pristala uz kurentnu krilaticu: »Sto možemo učiniti za državu?
Progonimo filozofe!«
155 
Družba Isusova postala je za katoličku crkvu i aristokraciju izvor neprilika.
Posrijedi nije bio toliko vjerski konzervatizam koliko njihovo trajno
miješanje u državne vlasti i sudioništvo u različitim unosnim ali nepoštenim
poslovima. Pascalovi Lettres provinciales iz godina 1656-1657. otpočeli su
šibanjem jezuitskog dvoličja pravu buru protiv tog reda u Francuskoj.
Njihova gramzljivost razvijala se osobito u misijama, a nisu se ustezali ni
da pobune urođenike u obranu svojih povlastica, kao u portugalskoj koloniji.
Kad se kralj u Madridu razgoropadio na te njihove spletke, organizirali su
atentat na njega, no bezuspješan. Time se čaša prelila. Iste godine 1759.
portugalska je vlada u svojoj zemlji zabranila Družbu Isusovu, a isusovce
spakirala u brodove i otpravila na obalu papinske države »kao svoj dar
svetom Petru«. Ruđer Bošković je živo pratio taj sukob između Portugala
i Družbe Isusove koji je podrovao njegov red u cijeloj Europi; i nije mogao
poput mnogo drugih vjerovati da bi isusovci bili začetnici atentata na kralja.
U pismu bratu Baru tuži se što sveti otac još ne poduzima ništa:
»Prekinut će on napokon s Portugalom, prekinut će pošto smo se učinili
smijdnim mi, Red i Rimska kurija, i pošto će svi isusovci svijeta malo
pomalo gubiti svu ljubav i obavezu što su ih imali za Rimski dvor.«
Dok je Ruđer još u tom portugalskom sporu branio Red, jako će ga ozlovoljiti
druga isusovačka misija u Južnoj Americi. Njezin generalni superior
Antoine Lavalette nagrabio se tamošnje zemlje i bogatio prodajom robova, a,
prema Boškovićevim navodima, podmitio je i samog generala reda. Ruđer
grdi tu pohlepu i sramotu koja je uzvitlala prašinu u Francuskoj, gdje je
upravo boravio, pa svršava pismo zlosutno: »Ovdi naše stvari ne idu nikako
dobro ... «
Zaista, tu je otpočeo proces protiv Lavalettea zbog različitih prijevara,
kad je već bila stvorena klima protiv Družbe Isusove. Nakon Voltairea i
Montesquiea raspaljivali su enciklopedisti javnost protiv jezuitskog natra­
žnjaštva, političkih spletaka i gramzljivosti. Napokon je Mme Pompadour
poslije sudske odluke u spomenutom procesu pridobila slabog kralja da
dekretom 1764. raspusti isusovački red u Francuskoj. Ona je držala neku
vrstu dvorskog bordela i bila prijemljiva za slobodarske ideje. Nakon kraljeva
dekreta osmjelio se i d'Alembert da objavi pamflet Sur la destruction
des Jesuites en France, par un auteur desinteresse, najprije anonimno a
poslije pod punim imenom. lako tu priznaje jezuitima stanovite zasluge u
školstvu, smatra da su strašno hlepili za vlašću, što je napokon uzrokovalo
njihovu propast.
Sudbina je jezuita bila zapečaćena kad je bio ustoličen Clemens XIV.
koji je već kao liberalniji kardinal zagovarao svjetovno pravo protiv crkvenih
povlastica. Bulom Dominus ac redemptor on ukine Družbu Isusovu. »Udario
je grom«, javlja Ruđer kući u Dubrovnik 28. kolovoza 1773. pa nastavlja:
•Od jučer sam abat Bošković, jer sam promijenio halju, a kažu mi da se
činim mlađim za deset godina.« Očito nije Ruđer raspust Reda primio teško
s obzirom na česte nesuglasice s Rimskim kolegijem. No zabrinuo se u tom
•času brodoloma« za svoju egzistenciju pa sugerira u pismu neka bi mu se
udijelila mirovina iz zaplijenjenih isusovačkih dobara u Dubrovačkoj Republici,
kao što se pomoglo isusovcima u drugim europskim zemljama. Međutim,
njegova je bojazan bila suvišna.
156 
U prosincu iste godine Louis XV. poslao mu je akt s laskavim riječima
da mu se podjeljuje francusko državljanstvo, a poslije nekoliko mjeseci
imenovalo ga je ministarstvo mornarice za direktora Optike za mornaricu,
što je bio ugledan i dobro plaćen posao s obzirom na veliku važnost optičkih
i astronomskih istraživanja za plovidbu. U tom je dekretu bilo istaknuto da
se abe Ruđer Bošković mora okaniti diplomatskih poslova za Dubrovačku
Republiku i posve posvetiti znanosti, osobito primjeni akromatičnih teleskopa.
Time je za nj počelo novo razdoblje u životu koje će ga približiti
francuskom dvoru, ali također ispuniti svim nemirima prije revolucije koja
će izbiti poslije 15 godina.
Unatoč izričitoj zabrani mornarice, Ruđer Bošković će se dalje zauzimati
za svoju domovinu. Spor je pukao između Dubrovačke Republike i Francuske
zbog francuskih žalbi da im pravi štetu dubrovačka trgovačka flota. Francuski
konzul u Dubrovniku oštro je opominjao tamošnji Senat, ali se, naravno,
Dubrovčani nisu htjeli odreći svoje trgovine koja im je osiguravala blagostanje,
a i mir u posljednjoj instanciji. Zabrinut francuskim prijetnjama,
Bošković je u pismu Dubrovačkom senatu od 27. lipnja 1774. upozorio:
» ••• da je trgovina danas idol nacija, da su se za nju vodili svi posljednji
ratovi, da svatko nastoji unaprijediti svoju trgovinu bez obzira na §tetu
drugoga ... «
Premda svećenik i zvjezdoznanac, Ruđer je prozreo europsku politiku gdje su
se pod visokom retorikom o vjeri i nacionalnoj časti krili odlučujući gospodarski
interesi. Nacija je ponajviše služila feudalcima i buržoaziji za pokriće
zajedničkih probitaka. Fra111cuze je osobito razdražilo što su za robu uvezenu
iz Turske morali plaćati mnogo višu carinu od Dubrovčana koji su sebi
simboličkim godišnjim tributom pribavili milost Carigrada. Svojim intervencijama
za rodni grad navukao je Bošković na se zlovolju ministra mornarice,
tako da se pobojao za svoj položaj, ali je ipak u pismu Senatu izrazio nadu
da će njegovi prijatelji •rastjerati oluju«. Inače je Bošković opomenuo svoje
da budu oprezni jer mu se ovdje u Parizu otvaraju sva pisma - uobičajeni
postupak vlasti koji se do danas nije promijenio prema sumnjivima, bez
obzira na toliko zaklinjano pravo građanina. Stoga Dubrovački senat šalje
tajnog kurira do Boškovića, a preko toga će opet on slati svoje poruke na·
trag. Dubrovačka se stvar počela dobro razvijati kad je sam kralj bio o tome
obaviješten i postavio se za zaštitnika male republike.
Biti direktor optičkih istraživanja - moglo je izazvati krize u savjesti
jer su ta istraživanja služila mornarici pa i vojnoj spremnosti. A pogotovo
je to bio mučan položaj za Dubrovčanina protiv čije se republike rogušila
francuska velesila. Optika nije bila samo važna za orijentaciju brodova,
već je omogućavala bolje gađanje topovima. Htio to ili ne htio, znanstvenik
bez egzistencije bio je primoran stupiti u takvu službu, kad se to i kosilo
s njegovim uvjerenjem. Bit će to sve više sudbina fizičara i kemičara što
više bude njihovo umijeće unapređivalo vojnu tehniku.
Ljudevit XV. vladao je vrlo dugo, od svoje pete godine, od 1715. do
1774. Njegova se vladavina ipak dosta razlikovala od autokracije Ljudevita
XIV, »kralja Sunca«, koji je povijesti ostavio onu slavnu i jednako drsku
izreku: »država - to sam ja!« Za maloljetnog je kralja pustopašni regent
157 
s isto tako nemoralnim kardinalom odškrinuo vrata slobodnijem ponašanju
i mišljenju, međutim njihova je uprava svršila u financijskim skandalima.
Još gore, Francuska se redom uplela u bezizgledne ratove. Ponajprije je
gubila u Njemačkoj i Italiji. Profrancuski Wenzel Kaunitz uspio je pridobiti
Ljudevita XV. za vojnu protiv Friedricha II. Pruskog, a isto tako i rusku
caricu Jelisavetu. Međutim, Prus nije čekao da ta moćna alijansa zajednički
navali na njega, nego je preventivno udario na Austriju; i tako je otpočeo
sedmogodišnji rat (1756-1763), gotovo tako grozan i pustošeći poput tridesetogodišnjeg
rata u prošlom stoljeću. Nijedna strana nije pobijedila, a svi su
jednako bili iscrpljeni, no jamačno je najgore prošla Francuska koju je pritisnula
i Velika Britanija. U općem nezadovoljstvu Louis XV. se zavadio s
parlamentom, gdje su nadvladali jansenisti, i raspustio ga. Vrlo moćne kraljevske
kurtizane Pompadour i Dubarry izazivale su sve građanstvo svojom
raskalašenošću i lakomošću za nakitom i novcem. Kad je Ruđer iznenada
bio pozvan u službu mornarici, on i nije slutio s kakvim će ga neprijateljstvom
dočekati i Akademija i dvor. Madamme Pompadour nije mogla vidjeti
jezuita živog kamoli u časti.
Položaj se Ruđerov naglo popravio kad je bio ustoličen Louis XVI.
koji je imenovao nove ministre mornarice i vanjskih poslova. Novi ministar
diplomacije comte de Vergennes sprijateljio se s Boškovićem dok je još bio
ambasador u Carigradu i bit će mu odsad potpora u Parizu. Oba nova ministra
bila su mnogo sklonija Dubrovačkoj Republici. Comte de Vergennes
poslao je onamo novog konzula koji je napokon sklopio sa Senatom povoljan
ugovor. Također je bio napravljen sporazum s admiralom ruske mornarice
u Sredozemlju, grofom Aleksejem Orlovom, tako � Rusi više neće plijeniti
dubrovačke brodove. Vrlo zadovoljan svim tim dogovorima, Ruđer u pismu
kući veli:
»Sto je bitno, jest sloboda plovidbe, premda uz uvjet da brodovi ne
smiju nositi prokrijumčarenu robu, što će biti na smetnju budu li Turci
silili da vam je ukrcaju.«
Ratna flota pod admiralom Orlovom nije postigla cilj, i Rusija i Turska će
sklopiti mir. Međutim, Bošković u istom pismu upozorava da se Rusi jamačno
nisu odrekli svojih nakana prema jugu pa zaključuje:
»Ali ja ću smatrati da je plovidba sigurna sasvim tek onda kad Rusi
odu izvan grčkog arhipelaga i Sredozemnog mora.«
Bošković je neprestano izvještavao rodni grad o europskim prilikama i
mogućoj daljoj politici, kako bi se oni doma mogli ravnati. Za tako malu,
ali nezavisnu republiku bilo je od vitalne važnosti da se na vrijeme prilagodi
promjenama u ravnoteži velesila. Prema Ruđerovoj tadašnjoj ocjeni
priječi Francuskoj loše stanje financija da se umiješa u sukobe koji su već
otpočeli između Portugala i Spanjolske zbog američkih posjeda. Sa dosta
simpatija prati otpor protiv britanske vlasti u Americi:
158
», •• gdje se rada jedna nova republika slična onoj u Nizozemskoj, na
općem sastanku sviju kolonija onog kontinenta koji će vjerojatno stvoriti
u njemu savez i odrediti sve da osiguraju svoju slobodu«. 
I u pismu kući od 12. prosinca 1774. spominje da se engleski kralj u parlamentu
prijetio kako će monarhija upotrijebiti sve sile da pokori Amerikance.
Ali, prema Ruđerovu sudu, britanske represalije samo će još više učvrstiti
savez kolonija da skinu sa sebe jaram. I tu je on točno predviđao, opet
na strani naroda koji se borio za slobodu. Svakako ga je Benjamin Franklin
upoznavao s američkim težnjama, a takve obavijesti među znanstvenicima
bile su pouzdanije od vladinih deklaracija. Jednom stavljen na viši položaj,
Bošković postaje epicentar značajnijih političkih i znanstvenih veza. Prigodom
krunidbe Ljudevita XVI. osvrće se u poemi na pobjedničku borbu
američkog naroda za slobodu pa predviđa siguran rast novog imperija:
Imperii que novi surgit tutissima notes.
U Parizu se Ruđer nastanio u kući markiza Mirabeaua. Bio je to sljedbenik
Fran�:;oisa Quesnaya, osobnog liječnika Louisa XV. i Madamme Pompadour,
koji je začeo fiziokratsku školu da je sve bogatstvo u agronomiji,
dok je ostali rad više-manje jalov. Bošković će pomoći markizu da objavi
djelo Ami des hommes gdje je on dalje razvio fiziokratski sistem. Ruđer
je u pismima hvalio društvo te vrlo štovane obitelji, a osobito njihove objede
i biblioteku. Zacijelo, to nije bio opći sud, a najmanje o markizovu sinu.
Mladi Honore de Gabriel zaljubio se u jednako mladu ženu jednog starca
velikaša i pobjegao � njom da bude osuđen na smrt. Pomilovan od te najstrože
kazne, pisao je svojoj ljubavnici iz zatvora najdivnija ljubavna očitovanja.
Njegovi politički pamfleti bit će upereni protiv pokvarenog feudalnog
poretka, a pri pisanju izlit će se i njegova mržnja na društvo koje ga je
razdvojilo od voljene Sofije. Ipak iza svih tih oštrih riječi stajao je umjerenjak
koji će povesti treći stalež protiv starog režima i kao vođa Narodne
skupštine 23. lipnja 1789. odgovoriti kralju na zahtjev da raspusti skupštinu:
»Poručite svojem gospodaru da smo mi ovdje voljom naroda pa ćemo napustiti
svoja mjesta samo silom bajuneta.« Nakon pobjedničkog ustanka
Mirabeau je prerano umro kao prvi predsjednik Narodne skupštine i bio
pokopan u Pantheonu. No tad se doznalo da je on želio poštedjeti kralja
pa su ga jakobinci u bijesu izbacili iz Pantheona. Da se umjereno krilo
revolucije održalo, jamačno se u europskoj povijesti ne bi pojavio Napoleon
Buonaparte. Inače i carstvo poslije i republike nisu vratili starog umjerenjaka
i krotitelja mase u Pantheon.
Nastanivši se u Parizu, Bošković je odlazio na dvor u Versaillesu gdje
je dugo gospodarila kraljeva metresa Madamme Pompadour. Već za prvog
boravka Ruđer se vrlo nepovoljno izražavao o pokvarenoj ljepotici koja je
prodavala službe i časti, a bila je još više omražena što je uvukla Francusku
u rat protiv Pruske, u sedmogodišnji rat. Ako je i d'Alembert bio pogođen
što je novi kralj odmah protjerao bivšu metresu u samostan, Boškoviću je
to dobrodošlo. Međutim, d'Alembert je već 1772. bio izabran za stalnog
tajnika u Academie Fran�aise gdje će neprestano rovariti protiv jezuita koji
se "ovamo doskitao".
Louis XVI. bio je milostiv prema Ruđeru, i on će kralju posvetiti svoja
optička djela, dosta razumljivo s obzirom na njegov položaj u mornarici.
On je imao tada osiguran život, kao što piše, i ne boji se za sebe, ali ga
muči neprestana nesigurnost općih prilika u Francuskoj. Doduše, Louis XVI.
je ponovo uspostavio stalešku skupštinu, ali je brzo odustao od započetih
159 
financijskih reformi, a njegova žena Marie Antoinette, kći Marije Terezije,
okupila je krajnje natražnjačku dvorsku kliku. Kolebljiv kralj i kraljica
bez ikakve sućuti za patnje zemlje, razmažena "Austrijanka", sami su potkapali
monarhiju svojom lakoumnošću i raskošem. Tešku krizu još je pogodao
rat s Velikom Britanijom kad je Francuska stala na stranu pobunjenih
američkih kolonija.
Bošković je u Parizu bio pridošlica, i nije čudo da su mnogi francuski
učenjaci bili povrijeđeni i osjećali se zakinuti što je unutar mornarice
bilo stvoreno tako visoko i unosno mjesto za jednog stranca. Mučeni
dugovima i siromaštvom, intelektualci su se među sobom jagmili za ono
malo plaćenih služba. Kad je Clairaut umro, d'Alembert je s puno prava
zahtijevao od dvora da mu se prenese njegov dohodak pravog člana. No
kralj je otezao; jamačno je na nj utjecala Marie Antoinette, protivnica enciklopedista
i bivših štićenika gospođe Pompadour. Neuslišani d'Alembert
ogorčeno piše 1882. isto tako velikom matematičaru i fizičaru Lagrangeu:
»Divim se i poštujem, dragi moj prijatelju, čednost kojom govorite o
svojim odličnim djelima, dok mi ovdje imamo jezuita Boškovića koji
je, govoreći neprestano ženama na dvoru o lijepim stvarima što ih je
uradio, a za koje nas obojica ne znamo, isposlovao sebi već 8000 livra
plaće, dok ne dobije i više, da može imati, kako kaže, kočiju bez koje
da ne može biti. Osim toga kani silom prodrijeti u Akademiju, premda
nema ni praznog mjesta; na to će se morati pripaziti.«
Joseph Louis Lagrange (1736-1813) je bolje poznavao Boškovića otprije, a, kako je sam naslijedio Eulerovo mjesto u Berlinskoj akademiji, na laskav
i samolaskav poziv Friedricha II. Pruskog (da najveći kralj želi imati uza
se najvećeg matematičara) bila mu je ksenofobija strana. Izvanredno nadaren
Lagrange je još dječak riješio Eulerove izoperimetričke probleme, a njegovi
su radovi kasnije jako unaprijedili analitičku mehaniku. Godine 1772. dobio
je nagradu Pariske akademije za obradu triju tijela s osobitom primjenom na
gibanje Mjeseca. I on odgovara umjerenije na d'Alembertovo pismo:
»Ne čudim se onome što mi kažete o ocu Boškoviću. Odavno poznajem
fratarsku skrb; sigurno je da nije nedostojan da bude u Vašoj akademiji
u kojoj nisu svi članovi d'alemberti ... «
U drugom pismu je d'Alembert priznao da Bošković nije bez zasluga, ali
se, međutim, zaoštrio Lagrangeov stav prema bivšem isusovcu, tako da je
napisao akademiku Antoineu Nicolasu Condorcetu, matematičaru i sociologu
(prvome koji je statistički obrađivao društvene pojave):
»Predraga mi je da ste se napokon riješili Boškovića. Kakva god bila
vrijednost njegovih djela, držim da uvijek više vrijede od njegove osobe.
On je fratar i jezuit da se spali (jesuit a bruler).«
Condorcet je bio d'Alembertov intimni prijatelj, a također bili su mu bliski
i drugi enciklopedisti, tako da je kao tajnik Akademije dosta škodio Ruđeru.
I ministar mornarice bio je također huškan od akademika protiv Boškovića
160 
pa je hladio prema njemu. Osjećajući se sve više ugrožen, Bošković je pisao
Dubrovačkom senatu 3. svibnja 1774:
»Sada sam opskrbljen ovdje od Njegova Veličanstva, ali Vde Preuzvi­
šenosti znaju dobro kako su dvorovi promjenljivi; promjena vladara ili
ministra može lako sve pokvariti, uz brojne neprijatelje koje imam iz
zavisti i nacionalističkog duha spram stranaca.«
Sam Ruđer imao je lijepo mišljenje o d'Alembertu, Lagrangeu i drugim fran·
cuskim znanstvenicima i nastojao je da ih ničim ne izaziva. Pa otkud tolika
mržnja na nj ? Kad ga Lagrange želi strpati na lomaču, tad iz njega progovara
bijes revolucionara-materijalista na isusovca koji im je predstavljao
stari teizam i mistiku. I više od toga, Ruđer je odstranio iz svojeg »Novog
svijeta« masu koja je bila sidrište materijalizma. I d'Alembert i Lagrange i
drugi enciklopedisti vidjeli su u Boškovićevu dinamičkom obratu samo jednu
zapreku svojim naprednim nazorima, a ničim izazvani gnjev bio je mo­
žda izvirao iz osjećanja slabosti svojeg stanovišta. Vlastite dvojbe bilo je
najlakše ugušiti napadajem na inovjernika.
Lagrange je obrađivao slične probleme o gibanju planeta kao i Bošković,
i često je kao i on sudjelovao na natječajima Francuske akademije, ali je
već raspolagao najmoćnijim matematičkim metodama. Kad se vratio iz Berlina
u Francusku, kralj mu je dao stan u Louvreu gdje će dovršiti 1788.
glavno djelo Mecanique analitique koje će nakon Eulera odrediti dalji razvoj
mehanike. Tu je on prvi razvio varijacioni račun koji mehaničke zakone
izražava principima maksimuma ili minimuma, odatle tad slijede diferencijalne
jednadžbe gibanja. Kao što sam veli u predgovoru Analitičke mehanike,
u njegovoj knjizi nema nijedne slike, i lako je razumjeti kako je s visoka
gledao na Boškovićeve ra.dove izvođene dugotrajnim geometrijskim postupcima.
Ako je iskazao neprijateljstvo prema Boškoviću, bio je inače povučen
od svjetskih razdvajanja, tako da su ga poslije i revolucija i Napoleon ča·
stili kao najvećeg matematičara. Zacijelo, Boškoviću nije bilo lako kad su
se takva trojica kao d'Alembert, Lagrange i Laplace složila protiv njega i
njegova ulaska kao pravog člana u Akademiju.
Promjene nisu bile samo u gospodarstvu, politici i društvenim odnosi·
ma, već su najdublje zahvatile ljudske duše u to predvečerje revolucije. Ari·
stokratske razlike bivaju svuda odbacivane kao najgore predrasude, a jed·
nakost prihvaćana poput znanstvene istine, kao što veli enciklopedist Con·
dorcet:
»Dobar zakon mora biti dobar za sve ljude kao što je kakav geometrijski
stavak za sve istinit.«
On je još pisao da društvom vladaju opći zakoni koje treba da ljudi spoznaju
kako bi bolje gradili svoju budućnost, ali težnje za slobodom bivaju
sve jače rušeći sve postavljene granice. Ispod plemenitih načela tražio je
grabežljiv, pomaman čovjek svoju priliku, što će otkrivati Hippolyte Taine
u Napoleonovu uspjehu da pridobije bijesne radikale:
»On je odmah pod njihovim propovijedima o slobodi i jednakosti pronalazio
njihove autoritativne instinkte, njihovu potrebu da zapovijedaju,
budu prvi ... dapače, kod većine požudu za novcem i uživanjem.«
ll Ruđer Boškovi� 161 
Kad su i zahtijevali pravdu i slobodu, revolucionari su rijetko prakticirali
tolerantnost i pravičnost. Potpuna uvjerenost u ispravnost ili istinitost njihovih
načela činila ih je nemilosrdnima ili ravnodušnima prema drugima
koji se nisu svrstali u njihov tabor. Posljednji od humanista, Bošković će
teško iskusiti tu promjenu u mentalitetu intelektualaca.
Revolucija se približavala kopajući sve dublji jaz među protivnim strankama.
Ruđer se nije dovoljno distancirao od crkvene hijerarhije i katoličkog
dogmatizma koji su bili smatrani stupovima feudalnog poretka. Njegova
liberalnost nije mu pomogla u oštrim razdvajanjima koja nisu trpjela neutralce
ili samostalne osobe. Najgore što je u očima enciklopedista bio dvorski
čovjek; a kako bi inače stranac stekao bilo kakvu službu negoli takvim
vezama? Ruđer biva sve ojađeniji spram Pariske akademije »gdje se sada
vodi izraziti rat protiv mene intrigama tih matematičara-enciklopedista«. No
glavni sukobi s francuskim akademicima tek su mu predstojali.
Kad je Bošković poslao Akademiji svoju raspravu o određivanju staze
kometa, ondje se dosta oklijevalo. Ponajprije bilo je to obrađeno s pomoću
geometrijske metode, a Euler i drugi već su upotrijebili mnogo moćniji diferencijalni
i integralni račun za rješenje tog problema. Pravi spor je puknuo
kad je mladi Pierre Simon Laplace pročitao 19. lipnja 1776. na sjednici
Akademije svoju ocjenu primijenjene geometrijske metode. Premda Laplace
nije izravno spomenuo Boškovića, bilo je očito na koga se ta kritika odnosi.
Pogođeni autor se odmah obranio, a na njegov spis odgovara Laplace tako­
đer novim spisom; i spor će se otegnuti u nedogled. D'Alembert i Lagrange
su, naravno, bili na strani mladog nebeskog mehanika. Ako je i Bošković bio
dijelom u pravu, infinitezimalni račun postao je takvo moćno oružje da to
nije bio dvoboj jednog starca i mladića, već jedne zastarjele geometrije i
modeme matematike, gdje je sljedbenik Newtonova tretiranja gibanja morao
pasti. Dok je Ruđer prije jako štovao francuske matematičare, odsad
duboko ogorčen više ne želi općiti »ni s jednim od tih znanstvenika koji su
uopće gotovo svi prema meni nepodnošljivi; dvolični su, oholi ... «
Taština ili jagma za krunom ili bar paunovim perjem pokretala je
svjetsku povijest jednako tako jako kao i materijalni interesi; ona nije
mimoišla ni znanstveno polje gdje se oduvijek borilo za prioritet u kakvu
otkriću. Ako su državnici srljali u ratove, ništa manje strastveni nisu bili
sporovi među intelektualcima; a katkad bi se i tu prolila krv. Koliko je god
istraživanje unaprijedilo univerzalna načela i svjetsku zajednicu istraživača,
ipak u cjelini nam povijest znanosti ne potvrđuje bezazlenu tezu kako filozofija
plemeni duh. Pitanje prioriteta zavadilo je i dva tako miroljubiva čovjeka
kao što su bili Newton i Leibniz. Galilei je zatajio da je od Holandeza
pozajmio upotrebu dalekozora. Prioritet postaje kruna na kulturnom boji­
štu otkako je renesansa s rastućim individualizmom potisnuta anonimne i
samoprijegome sredovjekovne autore. Krađa tuđih ideja postaje na sveučili­
štima svakidašnja praksa, tako da se posebice osnivaju časni sudovi da odlu­
če o tužbama. I to se nastavlja do danas gdje karijera novaka ovisi o broju
radova ili o pokornoj predaji šefovima. Kad je de Broglie istupio s idejom
o valovima materije, jedan berlinski fizičar objavljuje uskoro prve slike o
difrakciji elektrona u renomiranom časopisu. Svakako, otkriće dostojno Nobelove
nagrade - što biva opsesija suvremenih znanstvenika. Međutim, odmah
je bilo ustanovljeno da je taj inače vrstan fizičar počinio falsifikat. Nje-
162 
govo samoubojstvo preduhitrilo je sud časti. Zacijelo, kad bi se svi oni
ubili koji na ovaj ili onaj način. pokradu svoje kolege ... no dosta o tome!
Povukavši se ojađen u samoću, Bošković je u radu tražio mir i zadovoljstvo.
I, zaista, u ožujku 1777. piše jednom svojem prijatelju u Italiju* kako
je pronašao optički instrument od velike važnosti za astronomiju. Radilo
se o mikrometru. Pri motrenju treba mjeriti vrlo male razmake između
nebeskih objekata. Kako se i udaljenost Zemlje od Sunca mijenja, tako se
povećava ili umanjuje promjer Sunca, a to je poslužilo da se uopće odredi
udaljenost Zemlje od Sunca (uz druge metode). Astronomima je bio najveći
problem da u samom žarištu teleskopa što točnije odrede razdaljine u dobivenoj
slici, dakle mjerna se skala ima poklopiti sa žarišnom ravninom. Još
mlad profesor u Rimskom kolegiju, Ruđer je godine 1739. u disertaciji De
novo Telescopii usu ad objecta Coelestia determinanda objavio svoju konstrukciju
kružnog mikrometra koju će kasnije preuzeti i usavršiti Joseph
Fraunhofer, istraživač Sunčeva spektra i njegova sastava od poznatih zemaljskih
elemenata. Taj mikrometar ući će u svjetsku literaturu pod Bo­
škovićevim imenom, a on sam se i kasnije bavi novim konstrukcijama. James
Bradley, koji je u Greenwichu obavljao osobito ·precizna mjerenja, izumio
je također nov tip mikrometra koji će se dugo rabiti u opservatorijima.
Prednost su dobivale četverokutne naprave gdje se vijkom pomicala skala ili
viđeni objekt; iz okretaja vijka tad se izračunala udaljenost. Clan Francuske
akademije abbe Rochon bavio se također optičkim instrumentima pa je
izumio mikrometar, tako da je s pomoću dvolomnog kristala mogao dobiti
dvije slike astronomskih objekata u istoj vidnoj točki. Kao što sam navodi,
Bošković je odmah uvidio da se umjesto gorskog kristala može uzeti obično
staklo, ali tako da se jedna slika primi od izravnih zraka svjetlosti a druga
od zraka svjetlosti kroz prizmu. Budući da je taj njegov mikrometar mogao
poslužiti u pomorstvu, Bošković je poslao opis svojeg instrumenta ministru
mornarice, a ovaj to pošalje akademiji na mišljenje. Postupak je jednog i
drugog razložan; Bošković je bio direktor Optike za mornaricu, a ministar,
sam laik, trebao je kompetentnu ocjenu. No kad je Boškovićeva rasprava
bila pročitana na sjednici Francuske akademije, nekoliko je članova odmah
ustvrdilo da je to plagijat Rochonova mikrometra. Puknuo je skandal. Predlagalo
se dapače da Akademija zahtijeva od ministra mornarice da otpusti
B�kovića iz službe. Stvar je svršila na tome da se formirala komisija koja
će ispitati je li to zaista plagijat. Najneugodnije je bilo u toj aferi što je
Rochon počeo tvrditi da je već prije došao na ideju da upotrijebi staklo,
ali je odugovlačio s objavljivanjem, a B�ković bi to mogao znati (kako?).
Krucijalno svjedočanstvo o Boškovićevu prioritetu što se tiče upotrebe stakla
i poslije dviju staklenih prizama nije jedan upućeni znanstvenik htio
dati, i to iz opreza da mu to ne pokvari izbor u Akademiju. D'Alembertova
većina i tom je prigodom pucala u ·stranca-isusovca. Sam Bošković u pismu
tadašnjem tajniku Akademije markizu de Condorcetu vrlo uvjerljivo izlaže:
»Ako je doista Mr. abbe Rochon dao isto otkriće (s dvije staklene prizme)
već prije više godina, ja mu ne osporavam . . . ipak ne shvaćam
kako to da nije ništa rekao o tom načinu, daleko jednostavnijem, kad je
* Taj biografski podatak, kao i mnogo drugih, preuzet je iz Markovićeva
2. sveska, poglavlja XV, »U službi velikog kralja«.
163 
žustro i s toliko entuzijazma iznosio drugi način s pomoću gorskog
kristala i zaJto nije nastojao da to objavi kroz toliko godina!?
»Na svaki način, nadam se da nakon toliko djela koja sam dao javnosti
u dugom slijedu godina ... neću pasti pod sumnju da se želim kititi otkrićima
drugih.«
Takvi sukobi znanstveničkih taština dobivali su još vatre od topovske grmljavine.
Engleska flota je u srpnju te godine 1778. kod Ouessanta blizu bretanjske
obale porazila francusku mornaricu i potopila san Francuza da budu
pomorska velesila; a taj je rat oslabio još više ionako slabu vladu Louisa
XVI, čudaka koji se u tim kritičnim godinama odao bravarskom hobbyju.
Ako je i govorio za se kako jedini voli narod, na vješalima su se njihali ljudi
pobunjeni protiv poreza, gladi i batina. Gledajući taj teror i "gomile divljaka
koje su se sročile u grad", Boškovićev stanodavac i pisac Prijatelja naroda
patetički se obraća vlastodršcima u svojim memoarima, objavljenim tek
1834. u Parizu:
»Ah, vi ne znate kakav je to svijet kome gulite kožu, ili, da se poslužim
vaJim izrazom, kojim vi upravljate! Sto!? Vjerujete li da ćete ih moći
stalno nekažnjeno moriti potezima pera i s ledenim ravnodušjem? Jest,
hoćete, ali samo dok ne nastupi katastrofa. Da, vlada koja se igra žmurke
pa se i odveć često sapliće, okončat će općim obratom svega postojećeg.«

Dok je to otac govorio, već je sin vodio treći stalež na zauzimanje parlamenta.
Mirabeau to nije morao ponavljati svojem ·
stanaru. On sam je slutio
primicanje katastrofe.
Sam Bošković nije znao engleski, i jedan pariški znanac ga je obavijestio
što je Priestley pisao u svojoj knjizi.* S obzirom na njegov nesiguran položaj
morale su Ruđera uznemiriti primjedbe da ga je ozloglašeni heretik uzeo
za ortaka u promicanju materijalizma. Slobodoumnici u Francuskoj akademiji
smatrali su ga svojim neprijateljem, a krhku potporu na dvoru mogle su Iako
srušiti insinuacije da njegova Teorija prirodne filozofije služi bogohulnicima
u podrivanju vjere. Samo tako je razumljivo da je Bošković, suprotno
svojem karakteru, uputio protestno pismo Priestleycvu zaštitniku lordu
Shelbumeu. Naravno, Priestley je bio ogorčen tim postupkom pa u pismu
od 19. kolovoza 1778. zamjera Ruđeru:
»Vrlo mi je žao da imam razloga potužiti se na osobu za koju imam uvijek
tako veliko štovanje kao što sam imao za Abbe Boškovića. Vi ste
bili informirani, čini se, da sam vas prikazao kao 'blagonaklonika najekstravagantnijeg
materijalizma što ga vi smatrate odvratnim, ogavnim
i đavolskim'. Vi nazivate moj postupak 'užasnom klevetom koja napada
vaJu religiju, poštenje i čast'. Vi velite: 'Ja moram opozvati što sam napisao',
da ću ja naći u vama žestokog protivnika, da ćete vi biti primorani
javno objaviti, u časopisima, kako sam vas uvrijedio i da sve što
sam ja pisao poteklo je od toga a da nisam ni čitao vašu knjigu.
* Posrijedi je bio spis Disquisitions relating to matter and the spirit, objavljen
1m1 gdje se Boškovićevom dinamičkom atomistikom poduzima objasniti
biološke 1 psihičke funkcije.
164 
Sve to i još više u istoj namjeri vi ste izrazili u pismu lordu Shelburneu
koje je njegovo Lordstvo upravo dostavilo u moje ruke. Sad ne mogu a
da ne primijetim kako bi se pristojalo časnom čovjeku ... da ste prigovorili
meni osobno o toj stvari, a ne da izravno pišete mojem patronu
o tome; kad ste morali shvatiti da bi mi to jedino moglo naškoditi; a za
sve što vi znate to bi mogla biti nepopravljiva i kobna šteta.«
To pismo, kao i prethodno Boškovićevo, samo pokazuje tužan položaj znanstvenika
ovisnih o moćnim patronima. I jedan i drugi strepili su za svoju
egzistenciju, a najgore je što će jedan drugoga morati optuživati kako bi
očuvali mjestance u gospodarevoj milosti. Priestley nastavlja oštro:
»Nego, Gospodine, pristojalo bi se čovjeku va§ih godina i karaktera da
ste pogledali što sam ja zaista rekao prije no što ste upotrijebili takav
jezik tom prilikom. Da ste to učinili, vi biste na§li da, ma kakvu sam
krivnju počinio svojom posljednjom publikacijom, ja vas nisam učinio
ortakom u tome; jer ja sam jedino usvojio vaJu teoriju o prirodi materije,
a da nisam pretpostavio da biste vi imali najdalju ideju o upotrebi
što sam ja učinio od nje.«
Međutim, ta upotreba nije pripadala ni fizici ni kemiji, nego je ležala u
Priestleyevim teološkim nazorima, što on odmah objašnjava:
· »Sto se tiče moje doktrine, svrha je mojeg djela da dokalem da je to
jedina koja je u skladu s izvornim sistemom objave, dok je vulgarna
hipoteza, koju pobijam, bila najgore izopačenje pravog kršćanstva, a
posebno rimske crkve čiji ste vi član, ali koju ja smatram upravo antikršćanskom
i nimalo boljom od ateizma.«
Razumije se da je takvo objašnjenje moglo samo još više razjariti vjernog
člana rimske crkve. Malo su to mogle stišati uljudne riječi na kraju i priznanje
Boškovićevu geniju.
»Morate mi dopustiti da kalem da nakon mnogo ugodnih razgovora §to
sam ih imao s vama u Parizu, u kojima sam često izrazio divljenje va­
šem djelu, ja sam osobito iznenađen da ste vi mogli pretpostaviti da
sam ga citirao, a da ga sam nisam čitao. Bit ću veseo da vidim prijevod
vašeg vrijednog djela na jezik tako općenito poznat kao što je francuski.

Bilo bi mi mučno da bi išta pridonijelo umanjenju dobrog mišljenja
što sam ga dosad gajio i izražavao o vama. Kao genija i kao čovjeka koji
je učinio valne usluge znanosti, ja ću vas dalje štovati; ali bezobziran i
bijesan korak koji ste poduzeli protiv mene, bez ikakve moje provokacije,
učinit će me ustezljivijim ... Ako ste sposobni osjetiti nevaljalost
svojeg postupka i potrebu popravka štete koju ste mi nanijeli, ja očekujem
da vidim jedno drugo pismo Lordu Shelburneu, napisano posve
drugačije od vašeg posljednjeg.
Ja sam, ne bez štovanja, ali puno manjeg no prije,
Gospodine, va§ vrlo ponizni sluga
J. Priestley«
165 
Da je Priestley zaista očekivao od Boškovića drugačije pismo svojem
patronu, jamačno ne bi onako pisao. Zadržao bi se pri tom da dade lekciju
starijem kolegi o dobrom ponašanju ili č�ti. No on se nije mogao obuzdati,
a konvencionalna fraza kako je "ponizan sluga", nije pokrivala posve drugačiji
karakter. Onim teološkim dodatkom i osobito opaskom o rimskoj crkvi
pokvario je svoju pravednu stvar. I ne samo to. Tvrdnja kako je iz Bo­
škovićeve teorije o materiji izvukao svoje zaključke o objavi, protivne rimskoj
dogmatici, mogle su samo potvrditi Ruđeru da je bio u pravu. Stoga
mu Bošković 17. listopada iste godine 1778. odgovara s jednakom oštrinom.
U tom pismu on se prvo ispričava što mu nije odmah odgovorio zbog odlaska
iz Pariza, a i neznanja engleskog jezika. Ruđerovo je pismo napisano
dobrim francuskim što ga je Priestley poznavao, a on sam nije pisao ono prvo
pismo na francuskom ili latinskom da bi ga pokazao patronu ili drugim znancima
u Londonu, po svoj prilici. U svojem pak pismu Bošković se želi ponajprije
obraniti od optužbe da je nepravedno nanio štetu štićeniku lorda Shelburnea.
Jedan član Francuske akademije ponovno mu je preveo dotična mjesta
iz Pristleyeva rada, tako da ne može biti govora o nesporazumku.
»On mi je potvrdio u više razgovora da smo mi posve sigurni o toj
stvari, da na njegovo veliko iznenađenje vi zastupate u svojem djelu
čist materijalizam, bez imalo ublažavanja, posve otvoreno; da vi pretendirate
izvesti ga iz moje teorije o materiji čineći me tako ortakom jedne
doktrine koje se gnušam ...
Vi možete dobro zamisliti kako me to pogodilo, osobito nakon što sam u
svojem djelu izjavio sa svom jasnoćom i s mogućom točnošću svoja suprotna
osjećanja govoreći o velikoj razlici između materije i duha, kao
što sam to stavio u apendiksu Anima et Deo. Ja ne bih mogao predmnijevati
u svog prijatelja ni neznanje ni odstupanje od originala; dakle
nisam vidio nikakve koristi u tome da se obratim izravno na vas, ne očekujući
od vas formalan opoziv onoga što ja smatram grubom klevetom
objavljenom u tisku ...
V i velite da ste usvojili moju teoriju o materiji i da ste odatle izveli
konzekvencije kojima optužujete zbog pogreške razne grane kršćanstva,
a osobito rimsku crkvu . . . Vjerujete li da mi niste time učinili tešku
štetu kako su to što ja smatram bezbožnim i bezumnim nužne konzekvencije
moje teorije? . . . «
Naravno, dobri katolik bio je izvan sebe kad se u tim »konzekvencijama«
pojavio papa kao antikrist. Pustimo li po strani te vjerske razmirice, tad
ostaje pitanje je li Priestley zaista vjerno usvojio Boškovićevu teoriju o materiji.
Sam Ruđer sumnja u to navevši malo zatim u pismu da je njegova
teorija srodna s peripateticima koji su uzimali virtualno protegnuće. To je
mjesto u pismu dosta nejasno, ali biva očitije kad se stavi u vezu s njegovim
navođenjem apendiksa o Duši i Bogu. U njegovoj teoriji uz stvarnost
ili materiju nastupa i virtuelni prostor; pa ako su njegove fizičke točke realne
bez protegnuća, one to više nisu s obzirom na potencijalni prostor (u
kojem boravi također duša, kao i potencijalne fizičke veličine). Boškovićeva
fizika nadgrađuje se metafizikom, kao što je to uradio i Aristotel. Nažalost,
izostalo je dublje razjašnjivanje između ta dva velika prirodoslovca, i jedan
i drugi zašutjeli su s puno gorčine. Tek nakon Ruđerove smrti pisat će opet
166 
Joseph Priestley o Boškovićevoj teoriji s istim uvažavanjem upotrebljavajući
je pri tumačenju kemijskih spojeva. ·
Priestley nije zamijetio, a neće to ni kasniji sljedbenici ili kritičari, kako
je Ruđer uvođenjem potencijalnog prostora nadišao podjednako Descartesov
dualizam i atomistički materijalizam. Uz taj potencijalni prostor i vrijeme
vezane su fizičke veličine, ali tu prebiva i duša. Time je bila pružena mogućnost
interakcije između fizičkog i psihičnog na posve nov način, što nije
potanje Bošković razvio, a jamačno nije ni mogao, a i danas predstavlja jedan
od izazova kvantnoj teoriji i psihologiji. Svakako, zamamna je ideja uzeti
potencijalni prostor kao područje interakcije fizičkih i mentalnih procesa.
Bošković je održavao vrlo opširnu korespondenciju s mnogo Znanstvenika.
Dok je bio u Parizu, pogotovo su mu često stizala pisma iz Italije. Dosta
te korespondencije čuva se u biblioteci Sveučilišta u Berkeleyu, a tamoš­
nji profesor Roger Hahn* ovako vrednuje njihov katalog:
»Vrlo malo matematičara djelatnih u Italiji su odsutni s tog popisa.
Ova pisma bi mogla napokon postati osnovica za vrlo potrebnu studiju
da se utvrdi obnova znanosti u Italiji iz sredine 18. stoljeća i pomogne
izdvojiti faktore iza te obnove. Za to razdoblje mora se Bo�ković smatrati
središnjom figurom u toj zajednici.«
Razumljivo je stoga da je u Italiji jako poraslo zanimanje među povjesni­
čarima znanosti za Boškovića. Neki i svojataju Dubrovčanina otvarajući tako
posve suvišnu i anakroničnu polemiku; jer on je pripadao cijelom znanstvenom
svijetu nikad ne poričući svoje podrijetlo.
Navodeći optičke manuskripte, Roger Hahn postavlja vrlo smjeli sud:
»Kad se oni temeljito prouče u vezi s relevantnim pismima u Berkeleyevoj
kolekciji, Bo�ković bi mogao izraniti kao jedna od nekoliko zna­
čajnih ličnosti u povijesti optike između Newtona i Thomasa Younga.«
Svakako, cjelokupno djelo Ruđera Boškovića još nije proučeno, a ova knjiga
pruža samo glavne obrise velikog znanstvenog pothvata. Važna je također
njegova korespondencija s Le Sageom, ženevskim fizičarem i metafizičarem.
Njih dvojica nastojala su, suprotno enciklopedistima i svim materijalistima,
dići atomistiku na višu razinu gdje bi se gubila onako oštra razlika između
tjelesnog i duševnog.
Potišten harangom Akademije i općim prilikama, Bošković je odlučio
vratiti se u Italiju kamo su ga pozivali i obećali mu tiskanje svih djela. No
na odlasku zaokupit će ga još jedan astronomski nalaz. 13.. ožujka 1781. zamijetio
je William Herschel novi 'komet' na nebu. U svibnju je već referirano
na sjednici Pariske akademije da je Bošković odredio elemente staze
tog novog nebeskog tijela, ali on sumnja da je to uopće komet. Bio je to
novootkriveni planet, nazvan Uran, o kojem će Bošković dalje pisati. Svakako,
taj uspjeh bio je Ruđeru nadoknada za mnoge gorke zalogaje što ih je
progutao za stolom Akademije.
U Italiji se zadržao dosta dugo u Bassanu da nadzire tiskanje svojih
djela. Godine 1785. preselit će se u Breru kraj Milana; bila je to sad mo-
* Isis, an international review devoted to the history of science and its
cultural influence, 1965, Vol. 56, l, No: 183.
167 
dema zvjezdarnica, najvi§e zaslugom njegovih nekadašnjih napora. Bošković
se dalje brine za objavljivanje svojih spisa pa se tuži nakladniku da su ostavili
mnogo tiskarskih pogrešaka. Svratio je i u Rim gdje ga je vrlo ljubazno
primio Pio VI. Ruđer je poklonio papi svoja raskošno uvezana djela (a . taj
ga je uvez stajao 1 cekin, kao što je pisao bratu u Dubrovnik), i njih dvojica
su kasno u noć razgovarala o vjeri i znanosti. Nakon što je konačno bio sklopljen
ugovor između Austrije i Holandije, Bošković je odahnuo od bojazni
da će buknuti velik rat pa u pismu kući izražava krhku nadu: »Tako će se
uživati, kao što se nadam, dug mir.«
On nije našao mir u svojoj posljednjoj milanskoj godini. Potištilo ga
je što su njegova objavljena Djela nalazila premalen odjek u Europi koja
je srtala u nove ratove i bune. U već visokoj starosti, kad bi mu bila najnužnija
pažnja bliskih, ogorčila ga neprijazna sredina. Nova uprava u Zvjezdarnici
Breri lako je zaboravila njegove zasluge, i vrijeđalo ga je da se tu
s njim postupa kao s neželjenim gostom. Onako sve osamljeniji, osluškivao
je približavanje smrti koja ga je vraćala u njegovo dugo putovanje od dubrovačke
luke do ove konačne stanice gdje malaksava u agoniji poput iznurenog
psa-skitnice. Intelektualno zajedništvo napustilo ga je u mračenju uma,
a onako slab i obeshrabren gledao je oko sebe samo tuđe, ravnodušne prolaznike.
Vjera koje se tako usrdno pridržavao odvojila ga je od obitelji, domovine,
žene, djece; a što mu je davala za uzvrat? Iz dubokog očaja provalio
bi na časove bijes, tako da su ga ukućani čak vezali. Knez Kaunitz je
naredio da liječnički konzilij ispita duševno stanje Dubrovčanina. Liječnici
su u dosta dugom izvještaju dijagnozirali veliku promjenljivost u ćudi pacijenta.
Povlačio se u se, bio opet razdražljiv, strahovao od bijede, bio opet
vrlo darežljiv. Lucida intervalla praćena su depresijama kad sumnja u sve
što je učinio. No ta medicinska dijagnoza ostala je pri površinskom sindromu
dok se u .samotnikovoj duši odigravala posljednja bitka između transcendentalnog
smisla i životnog apsurda.
Da, blizina smrti vraćala ga je na prohodane staze po biblijskoj dolini suza,
gdje su dvorovi ipak pirovali, a oni znanstvenici, kao i cijeli puk, stajali
pognute šije ili molili na koljenima za spas. Dane i noći provodio je nad
spisima unutar debelih zidova koji ga nisu čuvali ni od čega, ali su zastirali
pogled u velikaške palače, raskoš, taštinu i bezumlje. Kojim europskim bojištem
nije prošao! Koji ga užas nije okrznuo! Dug, vijugav put kroz Rim,
Beč, Pariz, London, Carigrad, Varšavu, pun opasnosti, pokraj najgore ljudske
bijede, okrutnih pustošenja, inkvizicijskih hajka, upaljenih lomača, garišta
i groblja. A kroz svu tu europsku kalvariju bila mu je propusnica i
popudbina vreća spisa na leđima koje su carinici oduvijek prezirali. No to
i nije bilo najgore; gubljenje smisla vuklo je čovjeka u najdonje krugove
pakla. ćemu sav taj napor? ćemu toliko odricanja da kraj tog golgotskog
puta bude u ravnodušju svjetine? Je li njegova istina vrijedna križa na vrhu?
Onako oslabljenog, bacila ga je recidiva tuberkuloze na posljednji ležaj .
Leži Ruđer Bošković u agoniji koja nije samo propadanje izmorenog tijela,
nego i borba 6a sum!lljom, vječnom pratilicom svih istražitelja. Je li u viđenju
svojeg Novog svijeta našao utjehu? Je li mu transcendentalna nada ublažila
posljednje muke? Najvažnija pitanja ostaju nezaključena. Umro je
13. veljače 1787.
168 
'
OZIVLJENJE BOSKOVICEVE TEORIJE
Premda se Bošković žalio da se njegova djela malo čitaju, njegova je
teorija nalazila sve veći prihvat. Na važnim sveučilištima u Austrijskoj Carevini,
u Beču, Grazu, Budimpešti, Ljubljani, Tmavi, Zagrebu i drugdje,
profesori fizike, matematike ili kemije predavali su Ruđerovu atomistiku;
bila je dapače sastavni dio udžbenika. Originalni spisi na latinskom manje
su se poznavali, ali je više autora prikazivalo temeljne misli o točkastim atomima
kao središtima uzajamnih sila. No dalji korak u razvijanju Boškovićeve
teorije nije tad bio učinjen. A i pitanje je što se moglo više napraviti s
više-manje kvalitativnim izlaganjima. Ako se i pokušala Ruđerova sila matematički
izraziti, a i sam Bošković je postavljao algebarsku formulu, diferencijalna
jednadžba gibanja postala bi tako komplicirana da bi rješavanje
bilo nemoguće. A još manje se mogao karakter sile izvesti iz nekih općih
zakona. Nije stoga čudo da je zanos s Boškovićevom atomistikom, tako jak
potkraj 18. stoljeća, zamro na početku 19. stoljeća, kad su već u fizici nadvladale
modeme metode istraživanja, prije svega infinitezimalni račun i eksperiment
utemeljen na mjernim instrumentima. Student fizike više nije bio
spreman da proučava Teoriju prirodne filozofije. Ne samo da je iščezlo znanje
latinskog jezika već više kvalitativna ili filozofska izlaganja nisu zadovoljavala.
Trijumf nove matematike, primijenjene na prirodoslovne probleme,
otpremio je starija znanstvena djela u muzej.
Razumljivo je stoga da se jedan ugledni britanski znanstvenik čudi kako
je mogla Boškovićeva teorija tako procvasti pod konac 18. stoljeća. Izre­
čeno je to bilo upravo u vrijeme kad se Michael Faraday upoznavao s Ruđerovim
nazorima. Genijalni eksperimentator proniknuo je dublje u izvorne
zamisli Dubrovčanina od njegovih suvremenika i sljedbenika. A time počinje
nova era u fizici.
Kad je i Boškovićeva fizika difundirala kroz uske kapilare isusovačkih
kolegija i sveučilišta u Italiji, Austriji, Njemačkoj i Velikoj Britaniji, pravo je
i puno razumijevanje izostalo. Za mnoge konzervativce bio je to ponajprije
kompromis s Newtonom anglikancem koga su ortodoksni katolički zavodi
prihvaćali teškog srca. Sam je Ruđer nesretno ocijenio svoju Teoriju prirodne
filozofije da stoji između Newtona i Leibniza koji će do Kantove Kritike
čistog uma biti filozofski autoritet rimokatoličke Europe. Međutim, trebalo
je Boškovića čitati posve drugačije da bi se odanle izvadilo plodonosna sje-
169 
me. Učinio je to Faraday koji i nije znao latinski i tek čuo za Teoriju od svojeg
šefa Davyja, ali genijalna intuicija će ga osposobiti da prodre dublje u
Ruđerov »Novi svijet« od ranijih njegovih sljedbenika. S njim će izvorne
ideje oživjeti.
Otpočevši kao kolporter pa knjigoveža, kovačev sin Michael rano je za·
volio "svijet pisma". Njegova znanstvena intuicija iznenadila je Humphryja
Davyja, tako da ga uzima za asistenta, a obavljat će mu dugo poslove sluge.
Faraday je pratio uglednog prirodoslovca na putovanjima po Europi, gdje
upoznaje mnoge znanstvenike i njihova istraživanja. To mu je bio velik poti·
caj . Kad je Michael učinio prvo znatnije otkriće, Davy je to svojatao za se,
i odnosi su među njima dvojicom ohladnjeli. Dapače, moćni prirodoslovac
usprotivit će se Faradeyevu izboru u Royal Society.
Zacijelo, to je stara priča koja se stalno ponavlja - da parafraziramo
Heineov stih u tom drugom kontekstu. Moćni šefovi silili su oduvijek podre­
đene da rade za njih i kitili se njihovim otkrićima, katkad toliko velikodušni
da njihova imena prikrpaju uz svoje impozantne titule. Dok se znanstveni
rad obavljao više individualno, takvih je zloraba bilo manje, a češće je bilo
padanje u zaborav. No u novije vrijeme, gdje su potrebna sve veća labora·
torijska sredstva i brojnije ekipe, biva intelektualni 'proletarijat' sve više
eksploatiran. Toliko uzveličani ekipni rad ponegdje razvija zajedništvo među
istraživačima, no ponegdje, ako ne i češće, ogorčena suparništva i mučna
podjarmljivanja. Svakako, individualni rad s razmjenom ideja i publikacija
ima često prednost da · više razvija istraživačku maštu i samostalnost.
Eksperimentalni se genij probio usprkos oskudnim sredstvima i početnom
otporu, onoj mrzovolji starijih pred rastom mlađih i uspješnijih. Nakon
što je danski fizičar Hans Christian 0rsted 1820. zamijetio da električna stru·
ja može pokrenuti magnet, Faraday je pomnije proučio tu pojavu i ubrzo
mu je došla zamisao da mora postojati obrnuti efekt, »da se magnetizam
može preobratiti u elektricitet« (iz njegova dnevnika 1822). No tek 1831. uspio
je doći na trag tome što će ga proslaviti u cijelom znanstvenom svijetu. Godine
nakon toga bile su ispunjene najintenzivnijim radom što će ga tako umoriti
da će se sa suprugom povući u dokolicu gdje i umre.
Michael Faraday (1791-1867), najveći istraživač elektriciteta i magnetizma,
pomalo se vinuo do spoznaje da nisu glavni električki naboji i magnetski
polovi, nego elektromagnetsko polje između tih naboja i polova. Za·
cijelo, nije se bilo lako otkinuti od uvriježene slike o daljinskim silama, nakon
što je na osnovu Coulombova zakona bila izgrađena impozantna matematička
teorija. Faraday je bio najveći genij u pronalaženju eksperimenata
koji će postaviti ,ili odgovoriti na temeljna pitanja. Nastavivši elektrokemijske
radove svojeg šefa Davyja, otkrio je 1832. da je pri elektrolizi prenesen
električni naboj razmjeran prenesenoj količini kemijskog elementa ili spoja.
Tek 1880. objasnili su nekako istovremeno Maxwell i Helmholtz da to otkriće
ukazuje na elementarni kvantum elektriciteta - što će poslije dobiti ime
elektron. No sam Faraday nije pomišljao na atomističku strukturu elektriciteta,
već je više pažnje posvetio elektromagnetskoj indukciji koju je zamijetio
1831. Promijeni li se magnetska sila, tad se u vodiču pobudi električna
struja, što ukazuje da je takva promjena izazvala električnu silu. Sile su
vezane s električnim nabojima ili magnetskim polovima pa Faraday, pošto
je istraživao utjecaj medija, sve više govori o električnim i magnetskim sil·
170 
nicama. Bio je to začetak fizike polja. On sam veli da mu je pri tvorbi tog
novog pojma pomogla Boškovićeva teorija koja je uvela sile kao primarnu
realnost dok su se atomi mogli shvatiti kao uporišta ili izvori sila. Godine
1844. objavio je Faraday* svoja razmišljanja o prirodi elektriciteta i materiji
u raspravi A speculation touching Electric Conduction and the Nature of
Matter. Tu on najprije iznosi kako dominantna teorija da imamo grudice-atome
i prazan prostor među njima stvara teškoće u shvaćanju zašto neka tijela
(metali) vode električnu struju a druga (izolatori) to ne čine. Mora li se pretpostaviti
da u jednom slučaju prazan prostor nosi struju a u drugom slučaju
ne? On veli:
»Meni nije nepoznato da je duh najmoćnije ponukan pojavama kristalizacije,
kemije i fizike općenito da prizna sredi§ta sile. Osjećam se sputan,
zasad hipotetski, da ih sam priznam, a ne mogu bez njih, ali osje­
ćam veliku teškoću u koncepciji atoma tvari koji bi bili viJe-manje razmaknuti
u krutninama, tekućinama i parama s prostorom među njima; i
uviđam kakva proturječja u zaključcima izlaze s tog glediJta.
»Ako to ipak moramo pretpostaviti . . . tad mi se čini najsigurnije da
pretpostavimo što manje, a u tom pogledu, čini mi se imaju BoJkovićevi
atomi veliku prednost pred uobičajenom predodžbom. Njegovi atomi,
ako točno razumijem, puka su srediJta sila ili snaga, a ne grudice tvari
u kojima bi prebivale te snage.«
Faraday dopušta prigovor da možda nije posve razumio Boškovićevu teoriju.
A ta je sumnja u njemu shvatljiva kako nije sam mogao čitati originalne
Ruđerove spise na latinskom. Ipak presenećuje kako je uhvatio bitnu
stranu Boškovićeva shvaćanja atoma. Njegov učitelj Davy je ruđerovskim
raspoređajima točaka-atoma protumačio različitu modifikaciju dijamanta
i grafita. No tko je Faradayevu pozornost usmjerio na silu??
Prema njegovoj analizi tada dominantna atomistika zapliće se u teškoće što
razdvaja tvar i moći tvari kao da su to dvije različite stvari; dok je uistinu
samo jedna materija.
»Prije no §to zavr§im te spekulacije, hoću ukazati na važne razlike iz·
među predodžbe atoma koji su jedino srediJta sila poput BoJkovićevih
atoma i predodžbe molekula posebnih stvari u kojima su prikopčane
sile u njima i oko njih.
Prema drugoj pretpostavci atoma sastoji se masa tvari od atoma i prostora
među njima, prema prvoj materija se svuda nalazi i nema praznog
prostora. U plinovima dodiruju se atomi isto tako kao u čvrstom tijelu ...
Odatle slijedi da se materija rasprostire kontinuirano, i, promatrajući
količinu tvari, ne moramo praviti razliku između atoma i prostora među
njima. Sile oko središta daju tim središtima svojstva atoma materije ... «
Taj zaključak Faraday još dramatično potvrđuje neočekivanom izjavom:
» ••• da se svaki atom, tako reći, proteže preko cijelog Sunčeva sustava,
a da ipak zadrži uvijek svoje vlastito srediJte sile«.
* Philosophical Magazine, Vol. XXIV, siječanj-lipanj 1844.
171 
Zai�ta. taj članak u Philosophical Magazine, 1844. objava je nove fizike polja
koja će zamijeniti staru predodžbu o materiji. Je li tu Faraday otišao mnogo
dalje od izvorne Boškovićeve teorije? Treba imati na umu da je on bio prije
svega genijalni eksperimentator koji nije nosio Aristotelovu filozofsku ba­
štinu poput Ruđera. Svakako, bilo bi mu strano ono staro i čak skolastička
razlikovanje između onoga što jest i onoga što može biti, između aktualnog
i potencijalnog. Dok Bošković ima iza stvarnog prostora matematički ili potencijalni
prostor koji je kontinuiran, za Faradaya bi takva dvoslojnost bila
besmislena. To je bitna razlika između obaju fizičara. Kad bi se Ruđeru oduzeo
taj aristotelizam, a time bi se više izgubilo negoli dobilo, njegovi bi izvodi
konzistentno vodili na Faradayeve spekulacije, ukorijenjene u eksperimentu.
Jer jednome i drugome nije sila svojstvo atoma, već je temeljnija od atoma;
i jednome i drugome masa biva svojstvo sile, kao što piše Faraday: sile podaju
središtima svojstva materije.
Faraday prikazuje atom kao točkasto središte iz kojeg se u beskonačnost
pružaju silnice, ili uviru u nj . To polje stvara masu atoma. Slično je i Bo­
šković pridao svojoj točki silu inercije, ali dodaje dalekovidno da bi uzajamne
sile mogle doprinijeti inerciji. Time što su obojica eliminirala masu u
Newtonovom smislu kao količinu tvari ili kao temeljno svojstvo materije u
smislu d'Alemberta, Lagrangea i Laplacea otpočela su fiziku polja koja će
potisnuti demokritsku atomistiku. Faraday jasno veli da time prestaju spekulacije
o obliku atoma, da li su kugle, elipsoidi ili dodekaedri, kao što bi
prema različitim kemijskim spojevima izlazilo.
»Ali, ako se atom zamišlja kao središte snage, tad bi se ono što se obično
razumijeva pod oznakom oblika sada odnosilo na ra.Spored i jakost sila.«
I to već pretskazuje suvremenu teoriju čestica. Modema fizika više neće prikazivati
atome Platonovim geometrijskim tijelima, ali će se iste geometrijske
simetrije javljati u atomskim tvorevinama i poljima elementarnih čestica. Zacijelo,
virtuelni kvanti polja bi posve izlazili iz Faradayeva vidokruga, ali tu
je već prije uskočio Bošković sa svojim razlikovanjem potencijalne sile (vis
potentia) i aktualne sile (vis activa). No konkretne Faradayeve predodžbe bile
su važne za dalji razvoj klasične fizike, jedino tada moguće.
Treba imati na umu da je u tom 19. stoljeću bio eter općenito smatran
za nosioca gravitacijskih, električnih i magnetskih pojava, pogotovo nakon
pobjede valne teorije svjetlosti. Pošto je Thomas Young objasnio polarizaciju
svjetlosti predodžbom da su to transverzalni valovi, morala su se eteru
pripisati svojstva čvrstog, elastičnog tijela (jer bi se finom tekućinom širili
samo longitudinalni valovi). Svakako, predodžba etera kao krutog tijela stavljala
je teoriju pred nepremostive teškoće. Nakon dugog traženja pronašao
je Faraday da se ravnina polarizacije može zakrenuti magnetskim djelovanjem.
Taj ga je nalaz učvrstio u uvjerenju da je svjetlost elektromagnetske
prirode.
Faradayeve zorne slike o silnicama našle su malo resonancije među suvremenicima
koji su ponajprije cijenili matematički izraženu teoriju. Tako
i astronom i fizičar George Biđdell Airy piše:
172
»Jedva mogu zamisliti da bi tko zna praktički i numerički slaganje (izmedu
Coulombovih zakona i eksperimenata) časak kolebao izmedu jedno-
stavne i precizne akcije, s jedne strane, i nečeg tako maglovitog kao linije
sile, na drugoj strani.«
Zanimljivo je da je William Thomson, još student u Cambridgeu, ozbiljno
uzeo Faradayeve slike i dapače pokušao ih zaodjenuti u matematičko ruho.
Sam Maxwell je od početka uvažavao Faradayeva otkrića, ali se dugo nije
mogao odlučiti, kao što sam veli: ·
»Bio sam svijestan da se pretpostavljalo da postoji razlika kako je Faraday
promatrao fenomene i kako matematičari, tako da niti on niti oni
nisu bili zadovoljni s jezikom druge strane. Bio sam također uvjeren da
ta diskrepancija ne potječe odatle što bi ijedna strana bila u krivu.«
Faradayevo otkriće magnetske indukcije matematički su formulirali neovisno
i različitim putovima Franz Neumann, Hermann Helmholtz i William
Thomson. No bitan je napredak učinio Maxwell, tako da je uspostavio potpu·
nu simetriju između vremenskih promjena i vrtloga električnog i magnetskog
polja. Njegova radnja A Dynamical Theory of the Electromagnetic Field,
1864. sadrži sustav diferencijalnih jednadžbi koje omogućuju strogu i preglednu
matematičku obradu. Ako je on isprva električne i magnetske sile
sveo na elastične deformacije etera, njegova teorija utemeljuje elektromagnetsko
polje kao novu fizičku realnost kojoj ne treba mehaničkog modela.
James Clerk Maxwell (1831-1879), jedan od najvećih fizičara u povijesti,
uradio je za elektrodinamiku ono što i Newton za mehaniku. Njegova knjiga
Treatise on Electricity and Magnetism, objavljena 1873, primljena je s najve­
ćim udivljenjem i utrla je put fizici polja. Isprva je on još govorio o Faradayevim
silnicama (lines of force), no novi pojam zadržat će se pod nazivom
polja. Iz svojih jednadžbi Maxwell je izveo da se elektromagnetske promjene
šire kao valovi s brzinom e, elektromagnetskom konstantom koja je jednaka
brzini svjetlosti. Time je bilo potvrđeno Faradayevo nagađanje da je svjetlost
elektromagnetski val.
James Clerk rodio se 1831. u tipičnoj građanskoj obitelji koja je imala
imanje nedaleko od Edinburgha gdje se i školovao. U Cambridgeu je pak
završio sveučilište i otpočeo s prvim istraživanjima o elektricitetu, i to slijedeći
Faradayeve "linije sile". Privučen hipotezama o eteru, zamislio je da
se taj eter može polarizirati; a to mu je nekako olakšalo put do otkrića
obratnog magnetskoj indukciji, naime da promjena električnog polja stvara
u eteru "struju" koja oko sebe proizvodi magnetski vrtlog poput obične
električne struje. Sam Maxwell nije se otrgnuo od mehaničkih modela, ali i
takve predodžbe su mu pomogle da stigne do općih jednadžbi elektromagnetskog
polja. Po naravi bio je konzervativan, poput Plancka koji je utro
put kvantnoj teoriji a da nikad nije prihvatio gotovu pojmovnu izgradnju.
U njegovo je doba rasplamsala borba oko Darwinove teorije evolucije. Budući
da je ta teorija opovrgavala biblijsko učenje o postanku ljudi i svela
svrhovitost ponašanja živih bića na prirodnu selekciju, anglikanska je crkva
odmah ustala protiv Darwina s najoštrijim osudama. Začudo, Maxwell je
stao na stranu crkve kojoj je British Association for the Advancement of
Science na lipanjskom sastanku 1860. dalo odlučni udarac, kad je Huxley
smrvio argumentima pozvanog oxfordskog biskupa.
173 
Maxwell se trajno bavio kinetičkom teorijom, i on je prvi proračunao
statističku raspodjelu brzina ili energija molekula pri stanovitoj temperaturi.
Njegov je rad također utirao put tumačenju entropije s pomoću vjerojatnosti,
kao što će to potpuno objasniti Ludwig Boltzmann. Dugogodišnja istra­
živanja objavio je u knjizi Theory of Heat 1875. Tu se posebno osvrće na
Ruđerovu teoriju:
»Sve do ovih dana oni koji ... priznaju istinu dinamičkih principa ipak
osjećaju malu odbojnost da prihvate teoriju poznatu kao Boškovićevu
- da su supstancije sastavljene od sistema točaka koje su puka sredi­
šta sila privlačeći se ili odbijajući. Vjerojatno je da mnogo svojstava
tijela mogu biti objašnjenja tom pretpostavkom, ali nikakav raspored
centara sila, kako god kompliciran, ne bi nam dao računa o činjenici
da tijelu treba stanovita sila da proizvede stanovitu promjenu gibanja
- koju činjenicu izražavamo time da tijelo ima stanovitu mjerivu masu.«

Posrijedi je nesporazumak. Naravno, Bošković pripisuje svojim točkama masu
u tom smislu tromosti, što on dosljedno zove vis inertiae. Trganje od
Newtonove definicije mase kao količine tvari nije bilo lako ni Maxwellu,
tvorcu elektrodinamičkog sistema.
Encyclopaedia Britannica u izdanju od 1877. donijela je Maxwellov članak
o atomu. On je tu dao lijep povijesni pregled u kojem atomistici suprotstavlja
fiziku kontinuuma, počevši od prve opreke Demokrita i Anaksagore;
a spominje i Descartesa kao protagonista homogenog kontinuuma.
Protivno pak Cartesiusu on predstavlja Ruđera Boškovića kao tvorca naj­
čistijeg atomizma:
»Prema Boškoviću materija je sastavljena od atoma. Svaki atom je nedjeljiva
točka koja ima položaj u prostoru, sposobna da se giba u kontinuiranoj
stazi, i koja posjeduje stanovitu masu, pri čemu je stanovita
količina sile potrebna da proizvede danu promjenu gibanja. Povrh toga
atom je obdaren potencijalnom silom, što znači da se dva atoma privlače
ili odbijaju silom koja ovisi o njihovu razmaku. . . Sam Bošković,
da bi isključio mogućnost da dva atoma budu ikada na istom mjestu,
tvrdi da odbojna sila raste beskonačno kad se njihov razmak umanjuje,
tako da dva atoma nikad ne koincidiraju. No to se čini nezajam­
čen ustupak vulgarnom mišljenju da dva tijela ne mogu koegzistirati na
istom mjestu ... Sustav atoma, prema Boškoviću, zauzima stanovito područje
prostora uslijed sila koje vladaju među sastavnim atomima sistema
i drugih atoma kad su im približeni.«
Maxwell dalje prikazuje Boškovićevu teoriju, međutim, značajna je razlika
u tom članku u Britanskoj enciklopediji prema Faradayevu shvaćanju Boškovića,
što upućuje na nagađanje da i Maxwell nije pomno proučio Ruđerovo
cjelokupno djelo. To bi se moglo zaključiti iz ovih citata:
174
»Prema Boškovićevoj teoriji, svako djelovanje između tijela je djelovanje
na daljinu. Nema toga u prirodi kao stvarni dodir dvaju tijela. Kad 
kažemo običnim jezikom da se dva tijela dodiruju, to znači samo da su
tako blizu da je odbijanje između njihovih najbližih atoma vrlo veliko.«
Ta interpretacija nije posve točna s obzirom na to da je Ruđer odbacivao
djelovanje na daljinu pa se Faradayevo shvaćanje silnica ili »polja« više približava
autentičnoj Ruđerovoj teoriji. Iz cijelog se tog članka u Enciklopediji
vidi da i sam tvorac sustava elektromagnetskih jednadžbi nije posve prekinuo
s mehaničkim nazorima i eterom pa se tako može razumjeti i Maxwellovo
uvažavanje hipoteze atoma kao vrtloga etera i osobito predodžbe o gravitaciji
kakvu je objavio ženevski fizičar i metafizičar Le Sage (s kojim je
Bošković razvio živu korespondenciju). Međutim osnivač elektromagnetske
teorije svjetlosti uvidio je odmah da atomski sistemi moraju izvoditi unutarnja
titranja pa se pri tom vraća na Ruđera:
»Malo tvrdo tijelo, zamišljeno od Lukrecija a usvojeno od Newtona,
bilo je izumljeno da dade računa o trajnosti svojstava tijela. Ali ono zakazuje
da objasni titranja molekule kao što se otkrivaju spektroskopom
... Masivni centri sile, zamišljeni od Boškovića, mogu se više preporučiti
matematičaru koji nema skrupula da pretpostavi da su snabdijeveni
moću privlačenja i odbijanja prema zakonu koji mu se svidi. Takvi
centri sile su bez sumnje po svojoj prirodi nedjeljivi, dakle sami nesposobni
titranja. Da se dobiju titranja moramo zamisliti da su molekule
sastavljene od mnogo takvih središta ... «
Rekavši to, Maxwell se opet koleba pa ističe prednosti atoma kao vrtloga kako
su to iznijeli Helmholtz i William Thomson. On tu piše:
»Kad je jednom atom-vrtlog stavljen u gibanje, sve njegove osobine su
potpuno određene zakonima gibanja prvobitnog fluida koji su potpuno
izraženi u fundamentalnim jednadžbama. Učenik Lukrecija može prerezati
i isklesati svoj kruti atom u nadi da će se sastaviti u svjetove,· sljedbenik
Boškovića može zamišljati nove zakone sile da bi udovoljio zahtjevima
svakog novog fenomena; ali tko se usuđuje staviti nogu na stazu
otvorenu H elmholtzom i Thomsonom nema takvih mogućnosti. Njegov
prvobitni fluid nema drugih svojstava doli inercije, nepromjenljive gustoće
i savršene pokretnosti, a metoda kojom se treba ispitati gibanje
tog fluida je čista matematička analiza. Teškoće te metode su goleme,
ali slava da se one nadmaše bila bi jedincata.«
I Maxwell se prevario. Atom-vrtlog bio je pokopan, i to najviše Maxwellovom
elektrodinamičkom teorijom kojoj više nije bio potreban eter ili prvobitni
fluid. No da je on sam imao dosta sumnji u hipotezu eternih vrtloga,
vidi se iz posljednjih pasusa tog povijesno važnog članka u Britanskoj enciklopediji
gdje se ponovo vraća na Boškovićevu teoriju kao moguće rješenje
nastalih teškoća. No u članku* koji je jamačno napisao nešto poslije izjavljuje
već posve odlučno:
* Nature, Vol. 16, 1877. »The best thing we can do is to get rid of the
rigid nucleus and substitute for it an atom of Boscovich.«
175 
»Najbolje je što možemo učiniti da se oslobodimo krute jezgre i umjesto
nje uzmemo Boškovićev atom.«
Valja tu primijetiti da je uvažena Encyclopaedia Britannica tada i još dugo
poslije posvetila dosta prostora Ruđeru Boškoviću. S vremenom se taj opseg
smanjivao da bi u nakladi od 1977, točno sto godina nakon Maxwellova članka,
Dubrovčanin posve ispao. Takvo brisanje doživjeli su i mnogi drugi znanstvenici,
pretežno izvan Velike Britanije i USA, ali je zato uvećan broj politi­
čara, sve u duhu doba gdje je politika zagospodarila svim ljudskim djelatnostima
i nova mjerila nastupila, svakako, s poznatim posljedicama. Dok su velike
francuske ili njemačke enciklopedije na sličan način odvratile angloameričkim
uzdizanjima, mali narodi nisu imali takve obrambene sposobnosti;
i nije čudo što će pomalo Ruđer Bošković bivati zanemaren. On je već to
osjećao za svojeg života žaleći se što se u znanosti napušta latinski jezik i nekadašnja
univerzalnost. No s druge strooe, uvođenje nacionalnih jezika omogućilo
je silno širenje prosvjete i stvorit će neusporedivo šire tlo za obnovu
humanizma i svjetskog zajedništva. Zaboravu Ruđera Boškovića pridonijelo
i to danas što on nije ostavio za sobom nijedan zakon ili eksperiment koji bi
u udžbenicima nosio njegovo ime, kao što je slučaj s puno manjim fizičarima.

Koliko je Faraday bio ispred svojeg vremena, potvrđuje spomenuti članak
u Philosophical Magazin, 1844. s ovakvim izvodima:
»Um koji baš pristupi k predmetu, možda će naći teškoću u tom da zamišlja
sile neovisno o nečemu posebnom što bi trebalo zvati tvar, no
bez sumnje je daleko teže, štoviše nemoguće, misliti o toj tvari ili predočiti
je sebi neovisno o silama. No sile poznajemo i priznajemo u svakoj
pojavi u svijetu, apstraktnu pak tvar ni u kojoj; zašto dakle da pretpostavimo
bitak onoga .što ne poznajemo, što ne možemo shvatiti i za što
nema teorijske nužde?«
Dok se Faraday već posve odlučio da masu, a time i mehaniku, svede na
silu ili elektromagnetsko polje, Maxwell će pod kraj doći bliže k njegovom
stanovištu, kao što kasniji citati svjedoče, no svakako bilo mu je teško nad·
vladati dualizam mehanike i elektrodinamike.
Znatan korak prema tom sjedinjenju učinio je John Henry Poynting godine
1884, kad je izveo da elektromagnetsko polje ima veličinu gibanja ili
impuls*, kao što ga imaju obična tijela u gibanju. No, ako elektromagnetskom
polju pripada impuls, zašto ne bi i masa (s obzirom na to da je impuls
jednak umnošku mase i brzine)? Taj Poyntingov impuls bio je određen kvocijentom
energije elektromagnetskog polja i brzine svjetlosti pa ako se to
stavi jednako umnošku "mase" i brzine svjetlosti, dobiva se temeljna relacija:

energija = 'masa' X ct (e je brzina svjetlosti)
Međutim, Poynting je ustuknuo pred tom konzekvencijom pa tako nije uspostavio
između energije i mase temeljnu relaciju koju će poslije izvesti Albert
Einstein u relativističkoj mehanici. U drugoj polovini prošlog stoljeća upravo
su procvale teorije etera koje su objašnjavale gravitaciju i elektromagneti-
* On the Transfer of Energy in the Electromagnetic Field, 1884.
176 
zam, i klasična se mehanika uspela na vrhunac, upravo prije no što će nastupiti
radikalna erozija. Ako su Newton i Bošković odbijali tumačenje sile
kao djelovanja na daljinu, ipak su pristalice etera bili skloni da odbace svaku
silu ili ih svedu na napetosti i vrtloge finog fluida.
Kad je većina fizičara povjerovala pod kraj prošlog stoljeća da je njihov
posao uglavnom gotov, tako da prema riječima lorda Kelvina ostaju još
samo praktički problemi, Joseph John Thomson utvrdio je 1897. električni negativne
čestice, mnogo lakše od vodikova atoma. Tim elektronima ušao je
demon pod krov klasične zgrade. Nakon što je Marija Sklodowska-Curie idu­
će godine otkrila radij, a radioaktivnost stupila u središte istraživanja, stara
je atomistika bila razrovana, i otpočela je era fizike elementarnih čestica.
Vrlo značajna za tadašnje dileme i Boškovićev utjecaj su razmišljanja
koja je razvio John Henry Poynting* o problemu sile i tvari. On se ponajprije
pita:
»Da li nas odbacivanje metafizičke interpretacije (Newionova) Drugog
zakona tjera da kažemo kako je sila puko ime za promjenu gibanja? Ja
to ne mislim, i vjerujem da to i Newton nije mislio. Cini mi se da je on
smatrao silu kao ndto izvan tijela što bi djelovalo na nj ... i o čemu bismo
mogli imati neovisno mjerenje .. Ta ideja o nečemu što ispunja prostor
oko tijela čini se da je bila ispuštena iz vida sve do slavnih Boškovi­
ćevih spekulacija o atomima ... Mi ne smijemo uzeti običan prikaz te
teorije prema kojoj je Bošković uklonio atome i zamijenio ih pukim
matematičkim točkama, bez 'dijelova ili veličina'. Bar, što se tiče njegova
velikog sljedbenika Faradaya, njegovi atomi bili su puno više negoli
gole točke. Svaki atom ispunio je sav prostor: gdje god je sila tu je dio
atoma.
Moram priznati da ja,· kao fizičar, ne mogu prihvatiti tu teoriju, taj poku­
šaj da se ukloni dualizam materije i sile ... Za fizičara je toliko stvari
koliko je neovisnih mjerenja - materija, sila, elektricitet, toplina, i tako
dalje. Međutim, ja zamišljam da je Bošković izvodio svoju spekulaciju
više s metafizičke strane. Njegova sila, vjerujem, bila je fizički korespondent
volji. Njegovi su atomi postali središte oko kojih je djelovala
Božanska Volja. Za nj nije bilo mrtve materije pokretane amo-tamo kakvom
drugom mrtvom materijom, već je sam svemir bivao moć Boga.
Posve sigurno, to je jedna od najsublimnijih spekulacija koje je ikad
iznio ljudski duh.«
Ako su Boškovićeve meditacije težile prema božanskom smislu ili moći,
on je ipak bio toliko fizičar da je Poynting pretjerao u teologiziranju njegove
Teorije prirodne filozofije. No vidi se odatle da Nietzsche nije bio prvi ni
jedini koji je Boškovićevu silu navlačio na volju; zacijelo, veliki rušitelj svih
vrednota bez Boga. Sam Poynting nije bio tako nesklon teološkim meditacijama,
kao što otkriva dalje njegovo izlaganje:
»Danas je nekako moda među nekim fizičarima da se podsmijavaju metafizici
kao pustoj, konfuznoj misli. Međutim, i metafizička spekulacija
može biti vrijedna kad utječe na naš način promatranja fizičkih feno-
* Collected Scientific Papers, Cambridge, at University Press, 1920.
12 Ruđer Bošković 177 
mena. To je bio slučaj s Boškovićevom teorijom koja je, vjerujem, imala
najveći utjecaj u usmjeravanju Faradayeva eksperimentalnog rada.«
Prema tom Poyntingovu sudu nije samo Bošković utjecao na Faradayevu
koncepciju silnica, nego je dapače usmjerio njegovo eksperimentalno istraživanje.
U potvrdu toga može se navesti Faradayev osvrt na njegova otkrića:
»la sam dugo gajio mišljenje, gotovo ravno uvjerenju, vjerujem zajedni­
čko s mnogim drugim ljubiteljima znanja o prirodi, da različite forme u
kojima se očituju sile materije imaju zajedničko porijeklo; ili, drugačije
rečeno, da su izravno srodne i uzajamno ovisne, tako da se mogu prevesti
jedne u druge i posjeduju ekvivalente moći u svojem djelovanju.«
S tog stanovišta, nakon što je otkrio djelovanje magnetskog polja na svjetlost,
Faraday je također tražio vezu između svjetlosti i elektriciteta; no u tome će
tek Maxwell uspjeti. Zacijelo, svođenje svih djelovanja na jednu univerzalnu
silu odaje Boškovićeva ishodište.
U svojem povijesnom prikazu atomistike Poynting se mnogo osvrće na
Boškovićevu Teoriju prirodne filozofije. Dapače, on tu iznosi najjednostavniju
algebarsku formulu za prikaz univerzalne sile s tri nul-točke (r- l)
(r-21) (r-3l)/r6, gdje je r udaljenost od fizičke točke, a l udaljenost gdje
odbojnost prvog puta iščezava i prelazi u privlačenje. Poynting ovako opisuje
dojam što ga je proizvela Ruđerova teorija:
»Ta hipoteza je odmah pobudila pažnju. Usvojio ju je, na primjer, Priestley
(Vision 1772. i Matter and Spirit 1777.) Idućeg stoljeća privukla je
Faradaya koji ju je definitivno prihvatio (vidi dva pisma R. Phillipsu,
Researches in Electricity, 1844-55) ... Nedavno je lord Kelvin preuzeo
'the inevitable theory of Boscovich' i nastojao pokazati kako grupiranje
Boškovićevih atoma može objasniti kristalski raspored i pojavu
svjetlosti.«
Poynting završava ta svoja povijesna razmatranja ovim zaključkom:
•Kakva god bila konačna sudbina Boškovićeva atoma u teorijskoj fizici,
shvaćanje jedinstva materije i sile, i radije jedinstva sile negoli materije,
predstavlja trajan doprinos filozofskim idejama.«
Bila su to razmišljanja u posljednjem desetljeću 19. stoljeća, kad je još mehanička
teorija etera, a i predodžba krutih atomskih tjelašca kočila razvoj
fizike polja. Boškovićeva i Faradayeva zamisao da se inercija svede na silu
ili polje ležala je izvan vidokruga pretežne većine fizičara.
Za razliku od d'Alemberta, Lagrangea i Laplacea imao je mlađi francuski
matematičar i nebeski mehaničar Augustin Louis Cauchy puno više razumijevanja
za Boškovićevu teoriju. Zamislimo li da beskonačno dijelimo
materiju, izvodi on*, tad dolazimo do proturječja ako pretpostavimo da su
atomi protežni; dakle, posljednje čestice materije moraju biti fizičke točke,
kao što je Ruđer učio. Sam Cauchy je strogo utemeljio infinitezimalni ra-
* Sept lefons de physique generale, Paris 1868.
178 
čun što su ga njegovi prethodnici razvili u obradi mehaničkih problema, a
njegova otkrića u teoriji funkcija kompleksne varijable trajan su i neophodan
posjed matematičkih udžbenika.
Sila se mogla spiritualno reinterpretirati pa su uz Boškovićev dinamizam
pristali i teološki zadojeni znanstvenici. Tako Saint-Venant, tumačeći Boškovićevom
teorijom elastičnost i kristalizaciju, dodaje kako ona spasava znanost
od skretanja u panteizam ili materijalizam, prema njegovu sudu, najozbiljnijeg
skretanja od antičkog doba do danas.
Iste godirie kad je J. J. Thomson eksperimentalno potvrdio postojanje
elektrona, njegov je imenjak Lord Kelvin* primijenio Boškovićevu predod­
žbu o jednakim točkastim česticama da bi razvio dalje hipotezu o jednoj vrsti
elektriciteta, pokretnog, dok bi druga vrsta bila skopčana s materijom.
Otada je naglo porastao interes za Ruđerovu teoriju.
Bošković je predviđao da vrlo brze čestice mogu proći kroz materiju kao
da je šupljikava. Napokon su u elektronima katodnih zraka bili dobiveni brzi
projektili za ispitivanje proničnosti. Izvanredni eksperimentator Philipp
Lenard bacio je brze elektrone na tanke metalne listiće. Pritom je opazio da
jedni elektroni prolaze skroz nedirnuti dok ostali, većina, bivaju raspršeni
pod različitim kutovima. Odatle je Lenard zaključio da u materiji postoje
stanovita središta sila, prilično razmaknuta jedna od drugih, tako da brzi
elektron može projuriti između njih pa biva jače ili slabije otklonjen već
prema tome je li projurio bliže ili dalje pokraj tih središta sila. Svoj 'novi'
nazor o materiji nazvao je Philipp Lenard teorijom dinamida. Zacijelo, bila
je to stara Boškovićeva predodžba, samo u rudimentu. Zar njemački eksperimentator
nije znao Ruđerovu teoriju? Malo je to vjerojatno jer su tada
svi fizičari čitali najugledniji Philosophical Magazine gdje su najveći autoriteti
pisali o Boškoviću. Je li to nepriznavanje duga bila samo osobna taština
istraživača? Ili se tome primiješao onaj šovinizam što je tako često ignorirao
djela drugih naroda, a osobito malih? Svakako, Philipp Lenard i Johannes
Stark bili su koautori crne knjige Njemačka fizika, objavljene za Hitlerova
pohoda na svijet, u kojoj su sva velika otkrića bila pripisana germanskom
geniju. Oba ta nobelovca, vatreni Hitlerovi sljedbenici, povela su u mračnim
godinama Trećeg Rajha hajku na teoriju relativnosti i kvantnu teoriju ožigosavši
ih izrodima liberalno-židovskog duha. 2:alostan je to primjer kako i
najviši znanstveni dometi ne priječe ljudima pad u moralni glib.
Nakon što je otkrio elektron, J. J. Thomson je izlazio s prvim zamišljajima
o strukturi atoma. Budući da je atom kao cjelina električki neutralan,
mora se elektron gibati u privlačnoj sili električki pozitivnog atomskog trupa.
Najjednostavnije je bilo zamisliti da elektron harmonički titra oko svojeg
položaja ravnoteže. Takvu predodžbu harmoničkog oscilatora kao izvora
svjetlosti imao je Max Planck kad je 1 900. postavio hipotezu da energija dolazi
samo u višekratnicima kvan ta h v. Međutim, fizičari još nisu bili spremni
da napuste kontinuiranost prirodnih procesa, a i sam će Planck poslije
ustuknuti pred radikalnošću svoje hipoteze. Unatoč prvim pukotinama, klasična
se zgrada još čvrsto držala.
*Contact electricity and electrolysis according to father Boscovich, Nature,
May 27, 1897.
179 
Nizozemac Hendrik Antoon Lorentz (1853-1928) poduzeo je nakon otkrića
elektrona da ujedini klasičnu mehaniku i elektrodinamiku. Jednadžba
gibanja elektrona bila bi Newtonova (masa X akceleracija = sila), ali
bi na nj djelovalo elektromagnetsko polje koje bi bilo određeno Maxwellovim
jednadžbama u vakuumu (jer nema ništa drugo doli električkih
naboja i polja u međuprostoru). Svojom elektronskom teorijom Lorentz
je počeo uspješno objašnjavati fenomenološka svojstva materije. (Da
se on još lijepio uz eter, nije važno za dalje izlaganje). Problemi su nastajali
s elektrodinamikom tijela u gibanju, svakako, kad se u sustavima u uzajamnoj
translaciji uzme ista elektromagnetska konstanta e. Lorentz je izveo da
se tad prostorno-vremenska metrika mijenja; a bio je skloniji mehaničkoj
predodžbi da se 'zapravo' tijela u gibanju fizički "skraćuju". Time bi se objasnio
Michelsonov pokus da je brzina svjetlosti jednaka da li je mjerimo u
smjeru gibanja Zemlje ili okomito na to gibanje (jer bi se u smjeru gibanja
sve duljine skratile, a to se može pokazati za sustav sastavljen iz električki
nabijenih točaka). Henri Poincare i Albert Einstein su 1905. prekinuli s takvim
mehaničkim predodžbama i utemeljili prostorno-vremensku metriku
na dva aksioma, prvo, da fizički zakoni moraju biti u svim sustavima u
translaciji jednakovaljani i, drugo, da je brzina svjetlosti univerzalna konstanta.
Odatle su njih dvojica neovisno i istodobno izvela Lorentzove transformacije
(Poincare nešto prije i općenitije) koje daju vezu između prostornih
i vremenskih koordinata u različitim translacijskim sustavima. Aksiom o
konstantnosti brzine svjetlosti odaje tipični elektrodinamički karakter koji
je nadvladao pri ujedinjavanju mehanike s Maxwellovim jednadžbama. Zacijelo,
nije jedna prostorno-vremenska metrika mogla vrijediti u mehanici, a
druga u elektrodinamici. Pri tom ujedinjavanju morala je stara mehanika
popustiti. Nije to bio jedan dogovor ili prijevara Einsteinovih sljedbenika;
kad bismo na zvuku utemeljili mjerenje prostora i vremena, grdno bismo se
prevarili jer zvuk nema svojstvo da mu je brzina neovisna o brzini motritelja
(ili slušaoca). Konstantnost brzine svjetlosti temeljno je svojstvo prirode,
ili opreznije rečeno, utemeljeno je u aktu mjerenja.
Einstein je otišao dalje od Poincarea, tako da je Newtonov zakon gibanja
preformulirao u skladu s Lorentzovim transformacijama; a pritom mu je
kao zreli plod pala u krilo fundamentalna relacija između mase i energije.
To je on smatrao najvažnijom tekovinom specijalne teorije relativnosti, a bilo
je već sadržano u Poyntingovim rezultatima, doduše samo za elektromagnetizam,
dok će to Einstein proširiti na svu fiziku. Ta ekvivalentnost otada će
nukati teorijske fizičare da masu čestice svedu na energiju polja čestice u
mirovanju. Time se počeo izvršavati program što su ga anticipirali Bošković i
Faraday.
Isprva je relativistička mehanika izazivala dosta zabuna, a i oštrih polemika.
Sam Einstein bio je donekle kriv tome što je u prvom radu pisao o
promjenljivoj transverzalnoj i longitudinalnoj masi. Zbrka je bila uklonjena
kad su matematičari Hermann Minkowski i Hermann Weyl iznijeli konzistentan
prikaz teorije relativnosti u četverodimenzionalnom prostoru gdje
osnovna invarijanta nije više obična duljina nego širenje svjetlosnog signala.
Masa ostaje tu karakteristična konstanta tijela, a konstantnu masu elektrona
preuzima i Paul A. M. Dirac 1928. u Quantum Theory of the Electron*,
* Proceedings of the Royal Society, London 1928.
180 
gdje je objavio relativističku valnu jednadžbu. Diracova valna funkcija imala
je dotad nepoznat geometrijski karakter, različit od poznatih skalarnih i vek·
torskih funkcija, a točno je prikazivala spin elektrona. Dok skalama funkcija
odgovara česticama s momentom impulsa O, a vektorska funkcija česticama
momenta impulsa l, nova funkcija prikazuje čestice sa spinom 1/2 (sve to
mjereno u jedinicama h/2"K); prema tome je i elektronska funkcija nazvana
spinoma. Vidi se kako geometrijski faktor određuje bitna svojstva elemen·
tarnih čestica.
Nova fizika nije se lako probijala kroz tristoljetne postamente klasičnog
zdanja. Izrazito se to vidi na Lordu Kelvinu koji je toliko pomogao novom
razvoju, a ipak bio nesklon temeljitim preobrazbama, ako se i približavao
Boškovićevoj teoriji. U svojoj raspravi o elektranu* on piše još uporno o ti·
tranjima etera kad i donekle uvažava Maxwelovu elektrodinamiku. Kako je
bio razdvojen između bogatstva kemijskih osobina i jednostavnosti električ·
ne sile, vidi se iz ovog mjesta:
»Mi bismo bili mamljeni na pretpostavku da su sve kemijske reakcije
električke pa da se sve raznolikosti kemijskih supstancija imaju objasniti
brojem elektrona potrebnim da se neutralizira jedan ili vi§e atoma;
ali ne možemo se zadovoljiti s tom idejom kad razmotrimo veliko i divlje
šarenilo kvaliteta i afiniteta koje se očituju pri različitim tvarima ili ra·
zličitim 'kemijskim elementima'; a po§to pretpostavljamo da su svi elektroni
jednaki, moramo se vratiti na oca Boškovića i tražiti od njega da
nam objasni razliku kvalitete različitih kemijskih supstancija različitim
zakonom sile između raznih atoma.«
Svakako je Lord Kelvin suviše zahtijevao od Ruđera. Da se objasni kemijska
raznolikost, nije bio dovoljan Coulombov zakon; treba još kvantna ili valna
mehanika. Tek nakon što je Heisenberg uveo resonantni efekt a Friedrich
Hund počeo kvantno-simetrijski princip primjenjivati na molekule, moglo
se shvatiti opažano šarenilo. Ne postoji posebna kemijska sila, dovoljan je
Coulombov zakon između elektrona i iona, ali kvantna mehanika proizvodi
suptilnija svojstva kao valenciju, afinitet ili repulziju i simetrije.
Vrlo zaslužan za izgradnju kinetičke teorije materije, William Thomson
poslije lord Kelvin (1824-1907) osvrtao se već ranije na Boškovića. U Teoriji
prirodne filozofije izveden je tetraedar kao najčvršća i temeljna tvorevina Ru­
đerovih točaka, a tim četverostranim piramidama grade se složenija tijela.
Takvim tetraedrima je Lord Kelvin na sastanku Royal Societyja, čiji je du·
go bio predsjednik, tumačio elastičnost tijela. Pred Matematičkim društvom
u Edinburgu 1890. održao je predavanje O idealnom elastičnom čvrstom tijelu
konstruiranom prema Boškovićevoj teoriji o skupu točaka gdje razrađuje
dalje što je godinu dana ranije pisao**:
»Hooke's exhibition of the forms of crystals by piles of globes, Navier's
and Poisson's theory of elasticity of solids, Maxwell's and Clausius' work
in the kinetic theory of gasses - all are developments of Boskovich's
theory pure and simple ... «
* Philosophical Magazine, Vol. Ill, Sjxth Series, 1902.
** Nature, Vol. 40, 1889.
181 
Ako je to Kelvinovo mišljenje i nešto preuveličano, on će godine 1893. odjednom
ustati protiv Boškovićeve teorije što je tobože zastupala action in distans,
premda je sam Ruđer uvijek odbacivao djelovanje na daljinu, pa zaključuje
da je Boškovićeva teorija •bila neobrazloženo prihvaćena kao realnost potkraj
18. stoljeća«. Međutim, ubrzo se opet vraća Boškoviću pa izjavljuje u časopisu
Philosophical Magazin od godine 1905. da je njegovo sadašnje mnijenje
boškovićizam čist i jednostavan (•present assumption is Boscovichianism
pure and simple«).
Lord Kelvin je također hvalio Boškovićev poticaj razvoju kinetičke teorije
topline. Ako se Ruđer i držao hipoteze flogistona, ovo je mjesto iz Teorije
prirodne filozofije bilo u skladu s novim pogledima na toplinu:
»Sunčeve zrake podaju gibanje izvanredno sitnim česticama tijela, a od
toga pptječe toplina . . . «
Zacijelo, to je nedomišljeno, kao što su mnoge Boškovićeve nabačene ideje.
Držeći se starih hipoteza, nije uspio uvidjeti sve konzekvencije svoje atomistike.

Francuska revolucija giljotinirala je Lavoisiera 1794, nakon što ga je
fanatični Jean-Paul Marat optužio da je zaustavio cirkulaciju zraka u Parizu,
ali nije mogla zakočiti nagli napredak kemije. Antoine Laurent Lavoisier
(1743-1794) srušio je hipotezu flogistona i tumačenjem gorenja pripremio
shvaćanje kemijskih procesa, kakvo će još dopuniti termodinamika zakonom
energije i entropije. U drugoj polovini 19. stoljeća naglo se razvila kemijska
industrija, a također bilo je već najvažnije poznato o. elementima i spojevima.
Dmitrij Ivanovič Mendeljejev je 1869. otkrio da se svojstva elemenata periodički
ponavljaju kad se poredaju prema atomskim težinama. Taj zakon periodičnosti
ukazivao je na sastavljenost atoma, a sam Mendeljejev u svojem
glavnom djelu Osnove kemije pribjegava Boškovićevim točkama. Za nj je
Ruđer osnivač modeme atomistike i uz Nikola Kopernika najveća slava zapadnih
Slavena.
Periodičnost u svojstvima kemijskih elemenata ukazivala je na to da se
površinska svojstva atoma moraju ponavljati jer ona određuju kemijska ponašanja.
To bi se lijepo moglo objasniti Boškovićevom konstrukcijom složenijih
tvorevina od njegovih točaka. Sam on je zaista tako objašnjavao kemijsku
raznolikost, baš konfiguracijom izvanjih točaka. Tek 1920. objasnio je
Niels Bohr periodičnost elemenata postojanjem atomskih ljusaka koje elektroni
postupno popunjavaju, no to je bilo moguće nakon što je on uveo diskretne
elektronske staze. Alkalijski metali imaju jedan elektron u vanjskoj
ljusci pa su jednovalentni i lako gube taj vanjski elektron, naprotiv halogenim
elementima nedostaje jedan elektron u vanjskoj ljusci pa žeđaju za elektronima
i lako stvaraju negativno nabijene ione, dok plemeniti plinovi imaju
vanjske ljuske popunjene pa su kemijski neaktivni. Pri takvoj izgradnji elemenata
Niels Bohr je intuitivno upotrijebio princip, koji će tek 1925. izreći
Wolfgang Pauli, da u jednom kvantnom starnju ili stazi može biti samo jedan
elektro n.
J. J. Thomson bio je prvi koji je sistematski zamišljao atome građene
od negativno nabijenih elektrona i pozitivnih jezgri*, ako još i nije stvorio
--*-Electricity and Matter, London 1906.
182 
jasne predodžbe o samoj strukturi j gibanju. Teškoća je bila u neizbježnoj
posljedici Maxwellove teorije da električki naboj emitira elektromagnetske
valove kad mijenja brzinu. Prema tome bi elektron stalno gubio kinetičku
energiju i konačno pao u pozitivnu jezgru. No atomi pokazuju čudesnu stabilnost
i istovrsnost. Mučen godinama tim problemom, J. J. Thomson je 1907.
naslutio rješenje u karakteru Boškovićeve sile. On to izvodi u djelu Theory
of Matter, 1907:
»Hajde, promatrajmo nabijeni ion kao Bo�kovićev atom �to djeluje centralnom
silom na česticu (elektron) koja se mijenja od odbijanja na privlačenje
i od privlačenja na odbijanje, i to vi�e puta između povr�ina
iona i točke od te površine usporedive s molekularnom daljinom ..• Sad,
od svake točke gdje je sila privlačna moguće je baciti česticu pod pravim
kutom na spojnicu s takvom brzinom da će ona (elektron), ako nije
ometana, opisati kružnu stazu oko atoma (iona). Teorija kružnih staza
pokazuje, međutim, da su samo pod stanovitim uvjetima te staze stabilne
i mogu postojati u sistemu kakav je u luminoznom plinu podvrgnutom
vanjskim smetnjama.«
J. J. Thomson dalje objašnjava koji su to uvjeti, ali to danas nije više zanimljivo.
Važno je tu istaći da je on uveo prvi diskretne (razmaknute) kružne
staze elektrona u atoma, čime će i Niels Bohr otpočeti kvantnu mehaniku
atoma 1913. Zacijelo, J. J. Thomson se pritom poslužio sinusoidalnim karakterom
Boškovićeve sile, a Niels Bohr kvantnom hipotezom Maxa Plancka
uz zadržavanje Newtonova zakona gibanja i Coulombove električne sile. Razlika
je među njima dvojicom još u tome što prvi govori o stabilnim stazama,
dok drugi o stacionarnim. No prema obojici ne bi elektron zračio u tim
stazama, što se ipak protivi Maxwellovoj elektrodinamičkoj teoriji. Zarii:nlljivo
je da je već J. J. Thomson prije Einsteina pomišljao da bi svjetlost dolazila
u stanovitim količinama energije, ali on to neće dalje razrađivati u
vezi sa svojim novim modelom atoma. Stacionarnim putanjama J. J. Thomson
je dospio do praga kvantne teorije, ali je .ipak ostao izvan ne poduprijevši
se dalje na Planckovu hipotezu. Zacijelo, Planckovo uvođenje diskon�
tinuiranosti u fizičke procese bilo je još tada praćeno posvemašnjom nevjericom.

Nakon Lenardovih pokusa s elektronima engleski fizičar Ernest Rutherford
(1871-1937) upotrijebio je mnogo teže alfa-čestice za istraživanje proničnosti
materije, i njegovi · su rezultati bili mnogo očitiji. Iz točnog zakona
raspršenja mogao je zaključiti da unutar lakih elektrona ima atom tešku,
pozitivno nabijenu jezgru oko 10.000 put manjeg promjera od promjera atoma
oko 1()-11 cm. Prema Rutherfordu atom s više elektrona naliči Sunčevu
sustavu s više planeta, samo što umjesto gravitacije vlada tu Coulombova
električna sila, privlačna između jezgre i elektrona, a odbojna između perifernih
elektrona. Time je i Thomsonov model atoma s Boškovićevom silom
otpao.
Ipak ostao je problem stabilnosti. Prema klasičnoj teoriji elektroni bi
se mogli kretati u bilo kojoj elipsi oko jezgre (a i te elipse bile bi deformirane
odbojnom silom među njima) pa bi isti atomi mogli imati vrlo razli­
čita svojstva, što je suprotno temeljnom kemijskom iskustvu. Nadalje, električki
naboji u ubrzanju ili usporenju trajno bi emitirali elektromagnetske
183 
valove i morali bi se konačno urušiti u jezgru. Povrh toga, opažani su spektri
emitirane svjetlosti posve drugačiji od slike izvedene iz klasične teorije.
Prema Fourierovu teoremu može se svako periodičko titranje razložiti u niz
harmoničkih titranja pa bi se i spektar sastojao od niza ekvidistantnih linija,
u skali frekvencije, kao što se doista opaža u spektru tona. Međutim, opa­
žane spektralne linije svjetlosti gomilaju se sve gušće prema stanovitoj
granici.
Spektri su govor atoma. Prema Ritzovu principu kombinacije, empirički
utvrđenom bez iznimke, za svaki se atomski sustav može postaviti niz brojeva
ili terma T1, T1, T3 ••• tako da su opažane frekvencije spektralnih linija
jednake diferencijama tih terma, općenito v = T m - Tn. To induktivno
pravilo vrijedi za sve spektre atoma, molekula, kristala, atomskih jezgri i često
služi za najtočniju identifikaciju. Kako može 'filozof znanosti' K. Popper
odbaciti važnost indukcije? Takva induktivna pravila sugerirala su hipoteze
ili teorije koje su ulazile u skrivenu strukturu. Potaknut Planckovom hipotezom,
Niels Bohr je dospio na pomisao da se Ritzovi termi podudaraju s diskretnim
energijama atomskog sustava. Slom klasične teorije spektra ponukao
ga je 1913. da s pomoću Planckova kvanta izvadi iz klasičnog kontinuuma
diskretna atomska stanja. Zbog jednostavnosti ograničio se na vodikov atom
gdje se elektron pod Coulombovom silom kreće oko protona. Svaka diskretna
kružnica predstavljala mu je tad koje moguće stanje atomskog sustava.
Izračunavši tako točno spektar vodikova atoma, Niels Bohr (1885-1962) zacrtao
je put prema kvantnoj mehanici.
Postanak Bohrove k:vantne mehanike donekle sliči postanku Newtonove
mehanike. Sto su Newtonu bili Keplerovi zakoni, to su Bohru bili poznati
Balmerov spektar vodikova atoma i Ritzov princip kombinacije. Empiričko
i teorijsko bilo je u jednoj i drugoj mehanici sraslo u jedinstven istraživački
čin. Zacijelo, za Bohra je morala biti poticajna Thomsonova predodžba o di­
�kretnim i stabilnim elektronskim stazama. A time biva važan i Boškovićev
utjecaj u postanku k:vantne mehanike.
Prigodom proslave dvjestogodišnjice od objave Teorije prirodne filozofije,
održane godine 1958. u Dubrovniku, Niels Bohr napisao je:
»Ruđer Bošković did not only make important contribution to mathematics
and astronomy, but strove with remarkable imagination and
logical power to develop a systematic account of the properties of matter
on the basis on interaction of mass points through central forces.
In this respect Bošković's ideas exerted a deep influence an the work
of the next following generation of physicists resulting in the general
mechanistic views which inspired Laplace and, perhaps less directly,
even Faraday and Maxwell ... Our esteem for the purposefulness of Bo­
šković' s great scientific work and the inspiration behind it increases
the more as we realize the extent to which it served to pave the way
for later developments.« (Actes du Symposium International R. J. Bo­
šković 1958, Beograd, Zagreb, Ljubljana 1959)
Kad je Niels Bohr isticao utjecaj Ruđera Boškovića na iduća pokoljenja fi­
;zičara, je li on pritom mislio i na sebe? Kad sam više puta razgovarao s
njim, odgovor nije nikad bio jasan. A možda takve jasnoće i nije bilo u ocu
184 
današnje fizike. Ako on tada i nije poznavao Ruđerovo djelo, Thomsonov
atom morao mu je biti poznat pa je utjecaj bio neizravno izvršen, po svoj
prilici.
Prema Bohrovu prvom postulatu mogu se atomski sistemi nalaziti samo
u određenim stacionarnim stanjima. U tim stanjima ne bi elektron emitirao
svjetlost, već bi emisija ili apsorpcija nastupala tek pri skoku iz jednog sta·
cionarnog stanja u drugo. Zacijelo, to se protivi Maxwellovoj teoriji elektromagnetizma,
ali je to Bohr mogao tumačiti Einsteinovim fotOIIlima. Paradoksno
on je ostao uz klasičnu valnu teoriju*. Ernest Rutherford mu je na
početku prigovorio kako može spojiti Planckovu hipotezu s klasičnom teorijom,
a to će i njega stalno zaokupljati. Rješenje mu se ukazalo korespon·
dencijom između klasičnih slika i kvantnih procesa, što je već Planck uočio
na jednostavnom primjeru harmoničnog oscilatora. Kad i postoji bitna razlika
između kvantnih skokova i klasičnih kontinuiranih promjena, ipak Bohrov
princip korespondencije uspostavlja most između klasične i kvantne teorije,
a podudaranje među njima je to bolje što se Planckova konstanta h mo­
že smatrati bliža nuli. Zacijelo, u graničnom slučaju diskretnost prelazi u
klasični kontinuum. Vođen principom korespondencije Werner Heisenberg
našao je kvantnu mehaniku 1925.
Pri tom epohalnom pronalasku Heisenberg je zamišljao atomski sustav
kao virtuelni orkestar s bezbrojem 'igrača' stanovite amplitude i frekvencije.
Matematizirano je to hermitska matrica koja nema izravno realno zna­
čenje, ali se iz njezinih elemenata mogu izračunati jakosti i frekvencije opa·
žanih spektralnih linija. Apstraktna matematička shema ne daje samu stvarnost
već moguće eksperimentalne nalaze. Ne podsjeća li to na Boškovićeva
razlikovanje između matematičkog i stvarnog prostora? Zacijelo, kvantnom
teorijom biva stubokom promijenjeno staro poimanje fizičkog, a u toj kompleksnosti
moderne fizike na čudan način tinjaju i Ruđerove ideje.
Werner Heisenberg (1901-1976) izvršio je najveći obrat u shvaćanju
svijeta kakav je tek Dubrovčanin slutio. Njegova matrična mehanika pru·
žila je prvo strogo tretiranje atomskih procesa, no povrh toga uključivala
je radikalnu reviziju klasičnih pojmova. On je · na vrh svojeg temeljnog
rada** stavio moto da se fizika ima ograničiti na mjerive veličine. To su
stanovište nastojali pozitivisti protumačiti kao svoje, no Bohr i Heisenberg
bili su daleko od pozitivizma (ako ih i budu sovjetski filozofi-ideolozi najžešće
napadali kao zastupnike tog 'najreakcionarnijeg idealističkog smjera', prema
Lenjinu). Ponajprije, fizičke veličine temelje se uvijek na stanovitim invarijantnim
principima pa se ne mogu čisto empirički objasniti***. Nadalje, klasič-
* Prigodom primanja Nobelove nagrade za fiziku 1922. Niels Bohr je izjavio:
»Pokraj sve vrijednosti kao heuristično pomagalo, hieoteza o kvantima
svjetlosti, kojoj su posve strane pojave interferencije i og�ba, nije prikladna
da razjasni pitanje o prirodi svjetlosti«
** Vber die quantentheoretische Umdeutung kinematischer und mechanischer
Beziehungen, Zeitschrift fiir Physik, 1925.
*** Autorova Teorijska fizika, prvo izdanje 1949, peto 1988, dvije knjige, 1500 stranica, uglavnom slijedi učiteljeva predavanja i radove. Kako su autorova
stanovišta vjerna Heisenbergovim vidi se iz članka Wirklichkeit und Freiheit im Lichte von Heisenbergs Revolution iz spomen knjige Quanten und Felder 197�, povodom Heisenbergova sedamdeseto� rođendana, a taj je članak, po
gim
J!eisenber��voj želji, bio otisnut u Physikaltsche Blatter, 28. Jahrgang, i u dru· časop1suna.
185 
nim (stvarnim) fizičkim veličinama stavljaju se korelati u višedimenzionalnom
matematičkom prostoru, katkad s istim imenom, koji se tek u stanovitom
eksperimentu aktualiziraju sa stanovitom stvarnom vrijednošću. Fizika
je tu puno dublja i složenija no što su to pokušavali Rudolf Carnap i drugi
predstavnici logičkog empirizma objašnjavati.
Nepremostiva razlika između Heisenberga (te Bohra) i pozitivista jednako
se nalazi u tumačenju statičke zakonitosti. Frank i Reichenbach uklanjali
su uopće svaku determiniranost iz prirode ostavljajući samo slučaj i statističke
prognoze. Međutim, Kopenhagenska interpretacija Bohra i Heisenberga
uzima klasičnu determiniranost neophodnom za razumijevanje funkcioniranja
eksperimentalnih aparata i makroskopskih pojava. Ta stroga klasična
kauzalnost gubi se pri interakciji naših makroskopskih uređaja s atomskim
procesima; u tom prijelazu potencijalnog u stvarni učinak događa se 'slučaj'.
Godinu dana kasnije, 1926, postavio je Erwin Schrodinger valnu jednadž­
bu koja se uskoro pokazala matematički identična s matričnom kvantnom mehanikom.
SchrOdinger je vjerovao poput de Brogliea i Einsteina da će 'valovi
materije' uspostaviti tradicionalni determinizam. No godinu dana kasnije
Max Born je vrlo uvjerljivo pokazao da su to zapravo valovi vjerojatnosti
koji daju kako vjerojatno ćemo naći koji elektron na kojem mjestu; a time
je Boškovićeva predodžba čestica kao središta sile bila očuvana.
U istraživanju prirode ne mogu se razdvojiti ljudske predodžbe i inherentna
svojstva svemira. Tako je i Bošković postupio, ali on nije poimao da
ljudsko sudjelovanje unosi nepredvidiv učinak, što biva izraženo statističkim
zakonom. U Boškovićevoj teoriji prirode ne može se također kao ni u kvantnoj
teoriji odvojiti objektivno od subjektivnog, no,· da će nužni rez između
makroskopskog i atomskog narušiti klasičnu determiniranost, nije mu padalo
na um. Pa ipak Heisenberg je mogao bez kurtoaznosti zaključiti da
shvaćanja Dubrovčanina stoje izvanredno blizu njegovu nazoru.
186 
PRVA I POSUEDNJA PITANJA
Boškovićeva dinamička teorija stoji izmedu Newtonove mehanike i fizike
elementarnih čestica. Svakako, Ruđer nije postavio sustav matematiziranih
zakona, kao što su to učinili Newton, Maxwell i Heisenberg; i njegova
teorija nema tog značenja. Ruđer je prije svega bio vizionar čiji su zamišljaji
utjecali na kasniji razvoj ili ulazili u moderan nazor o prirodi. A i to njegovo
djelovanje nije bilo takvo da bi bez njega bio tijek prirodoslovlja druga­
čiji. Stoga ga je i mogla povijest znanosti ignorirati ili gurnuti na periferiju,
odakle je i došao u europska središta. Uza sav utjecaj i razgranane veze Bo­
šković je ostao usamljen i gotovo tragičan mislilac. I oni koji su ga štovali,
kao Priestley, Faraday, lord Kelvin ili J. J. Thomson, mogli su i bez njega
dovršiti svoje djelo. On nije bio _jedan od onih koji su stvarali epohe u znanosti.

Pa ipak, Ruđer pobuđuje naše zanimanje kao malo koji znanstvenik. Jamačno
nitko nije kao on toliko rastvorio lepezu najdubljih pitanja o svemiru
u kojem živimo. Da nije svuda dospio daleko s odgovorima, sudbina je već
čovjekova uma, ali i njegove limitacije u vremenu. On je prerano postavio
mnoge probleme, a kad je došlo doba da se rješavaju, Boškovićevi su putovi
već bili zameteni. S koliko muke, a i averzije, čitamo danas geometrijska i
sofistička izvođenja u Teoriji prirodne filozofije! To je već sve prošlo. Ponovno
objavljivanje Boškovićeva životnog djela na nacionalnim jezicima (jer
latinski već malo tko razumije) više je ukras kućnih biblioteka negoli riječ
nadahnuća. Iz tog pepela nije lako izvaditi iskre, ali je vrlo lako otkliznuti
u krive interpretacije. Zacijelo, svako ljudsko djelo - uvijek nedovršeno
i nepostignute konzistentnosti - pruža različite prilaze i vrednovanja. A takvoj
višesmislenosti nije ni Ruđer izbjegao.
razm
Umjesto definitivnih sudova (a ima li takvih uopće?) primjerenije je
atrati naposljetku pitanja koja je Bošković postavio ili tek naslutio.
Vizionari se najviše sude po onome poslije, a to za neke, osobito političke
mislioce, biva kobno. No Dubrovčanin, ako je bio nošen okolo europskim vjetrovima,
zaustavio se pri filozofskim i znanstvenim spekulacijama. Iz svoje
male republike ponio je slobodarsko i katoličko uvjerenje, medutim bio je
toliko oprezan ili mudar da se ni u kojoj stranoj zemlji ne uvrsti u reformatore
društva ili čak buntovnike. Njegov je najveći politički angažman bio
usredotočen na probitak i gol opstanak Dubrovačke Republike medu velesi-
187 
lama, a tek bi povremeno kojim stihovima izrazio simpatije za kakav oslobodilački
pokret ili poklonstvo vladarima. 2ivot isusovca-samotnika bio je
posvećen spoznaji svemira u velikom i malom.
On nije nikad sumnjao u postojanje tjelesnih stvari u prostoru i vremenu.
Njemu nije bio potreban Descartesov dokaz o egzistenciji materije (jer
bi nas Bog varao kad materije ne bi bilo, a to On neće), niti mu je materija
tako jednostavna kao što ju je Cartesius zamišljao. Descartesov cogito ergo
sum (mislim dakle jesam) za nj je filozofska stranputica. Svaka spoznaja
mora poći od toga da ne postoji samo misleći subjekt već i drugi ljudi i stvari
oko nas, i to u živom sudjelovanju. Solipsizam se ne može logički oboriti,
ali on ne vodi nikamo iz svjesno nametnute samice, a suprotan je cjelokupnoj
egzistenciji.
Ruđer uočava razliku da misao drugačije biva negoli materijalni predmet
pred nama. Misao ili osjećaj iskrsne i opet potone dok stol ostaje trajno
u sobi. Kad kažemo da stol postoji, smijemo li taj isti atribut pridati
trenutnoj misli ili ćustvu? Neosporno, kad mislim: u kružnici je svaka točka
jednako udaljena od sr·edi�ta, tad to drugačije jest no što jest stol u sobi.
Platonisti bi takvom geometrijskom poučku o kružnici pripisali objektivno
postojanje, a takva 'realna ideja' tek katkad zasvjetluca u našoj svijesti.
Ruđer se nije priklonio Platonu koji je ideje digao u vječiti, apsolutni bitak,
a stvari ljudske radinosti ili okoliša rastočio u njihove puke sjene. Ako
on i od početka uzima postojanje tjelesnog ili stvarnog, isto tako odbacuje
naivni realizam i Descartesova simplicističko tumačenje materije kao gole
protežnosti. Isto tako odvojit će se od Lockea, kao i od Newtona, da primarne
kvalitete (oblika, gibanja, broja) odgovaraju svojstvima tijela, dok sekundarne
kvalitete (boje, toplote, mirisa, slatkoće) nemaju ništa korespondentnog
u vanjskim predmetima i "mnijenja su ljudi", kao što je pisao Demokrit.
Bogatstvo i šarenilo prirodnih pojava ljudski je doživljaj , dignut
umjetničkom osjećajnošću do ljepota. Neoplatonist Alfred North Whitehead
u knjizi Science and Modern World malo se podsmijava geteovskom obožavanju
prirode:
»Zapravo se prirodi priznaje �to bi trebalo biti zadržano za nas: ruži
za miomiris, slavuju za pjev, Suncu za svjetlo. Pjesnici potpuno grije�e.
Oni bi trebali uputiti svoju liriku samima sebi i preobraziti je u ode
samočestitki izvrsnosti ljudskog duha. Priroda je dosadna stvar, bez
zvuka, mirisa, boje . .. «
Jamačno je Whitehead zastranio u suprotnom smjeru, a gdje je ljepota
upravo u jedinstvu čovjeka s prirodom. Jamačno su pjesnici, kao Goethe
o boru pod snijegom koji sanja o palmi na jugu, prenosili na drveće,
jezera, planine, vjetrove svoja osjećanja, ali, dok to još obogaćuje našu
osjećajnost, čisto subjektiviranje »sekundarnih kvaliteta« čini grešku bez
nadoknade. Zatrpavajući Lockeov jaz između primarnih i sekundarnih kvaliteta,
Bošković je bio pripremljen za dublje i punije shvaćanje svijeta.
Newton je prihvatio Lockeovo mišljenje da primarne kvalitete tijela,
kao što ih zamijećujemo osjetilima, daju prava svojstva tijela. A ta svojstva
makroskopskih tijela moraju se prenijeti i na nevidljive atome, jer je,
prema njegovim riječima, materija ista u velikom i malom. Ruđer je odmah
188 
osporio da bi nam osjetila dala pravu strukturu vanjskih tijela. Jaki su
teorijski razlozi da se uvedu atomi i sile, čime se već stavlja u .pitanje
prvotna neproničnost tijela. Dosljednim zaključivanjem Ruđer je došao do
točkastih atoma među kojima vlada jedincata univerzalna sila. Da li je ta
teorija istinita, pokazat će usporedba njezinih konzekvencija s iskustvom.
Podrijetlo Boškovićeve teorije je spekulativno, ali kriterij istinitosti biva uz
obrazložene principe još empirički.
To je različito od postanka Newtonove mehanike, elektromagnetizma
Faradaya i Maxwella ili Bohrove kvantne mehanike, gdje su od početka
važnu ulogu igrala astronomska motrenja ili eksperimentalne činjenice.
Svakako, Boškovićeva teorija ne lebdi u oblaku apstrakcije. Time što se
nadovezala na Newtonovu mehaniku i euklidsku geometriju, imala je također
empiričku osnovicu. No njezin je postanak razumljiv tek u proturječjima
razvijenog teorijskog mišljenja.
Kao fizičar Ruđer mora temeljiti pojam stvarnosti na činima mjerenja,
dakle na izražavanju u metrima, sekundama i gramima. Prostor, vrijeme
i težina ostaju za nj bitne oznake tjelesnog ili materijskog. Protivno materijalistima,
on uvodi također matematičko ili potencijalno vrijeme i prostor,
u skladu s načelom kontinuiteta i geometrijom. Dok su stvarni prostor
i vrijeme određeni rasporedom točaka-atoma u stanovitom trenutku pa su
prema tome diskontinuirani, matematički prostor i vrijeme su kontinuirani
i predstavljaju uopće mogućnost stvarnog gibanja. Pri gibanju atoma nestaju
i nastaju stvarne mjesne točke i stvarni trenuci - vrlo čudnovata predodž­
ba s kojom smo se tek zbližili u modernoj teoriji polja ili elementarnih
čestica. Bošković nije znao za virtuelne fotone, elektrone ili kvarkove. Tražio
je, prvo, da pomiri atomistički diskontinuitet s načelom neprekinutosti i,
drugo, da ukloni Descar.tesov tvrdi dualizam materije i duha. Njegov matematički
prostor je zamjena za Newtonov apsolutni prostor; ali, dok Newton
srozava stvarni prostor na pričin, Ruđer svojim imaginarnim prostorom i
vremenom uspostavlja duboku vezu sa stvarnim gibanjima. Jer taj prostorno­
-vremenski kontinuum predstavlja moguće mjesne točke i stvarne trenutke
što ih njegove fizičke točke mogu zauzeti. I više od toga, taj je potenci ..
jalni kontinuum također sjedište potencijalnih fizičkih veličina. Zapanjuje
tu analogija s modernom teorijom polja koja također uvodi potencijalne
fizičke veličine i njihovu mogućnost aktualiziranja u stvarnome.
Aristotelova dihotomija potencijalnog i aktualnog prožima cijelu Boškovićevu
fiziku. Tjelesno ili stvarno nije njemu privid, no ne može se razumjeti
samo za se, nije supstancija u Descartesovu smislu, već postoji u
nerazrješivoj vezi s onim potencijalnim. Zacijelo, taj ucjelovitelj je univerzalna
sila koja ima dvije strane, potencijalnu i aktualnu, a uzrokujući
gibanje, prevodi ono virtuelna u stvarno mijenjanje točaka u realnom prostoru
i vremenu.
Sreća što Faraday nije znao latinski pa nije čitao Boškovića u originalu,
nego doznao posredno za njegovu teoriju. Jamačno bi genijalnog eksperimentatora
zaplašila takva složena i apstraktna konstrukcija. Faradayevo
poimanje onoga stvarnog, što postoji i mjeri se, čisto je materijalističko,
kao što je tada bilo u pretežne većine fizičara. Električne i magnetske
silnice bile su mu materijalne tvorevine i u tom pogledu nije se bitno
razlikovao od matematičara koji su napetostima i deformacijama elastič·
189 
noga etera objašnjavali električke i magnetske sile. Značajno je da se i
otkrivač elektromagnetskih valova Heinrich Hertz također zanosio redukcijom
svih fizičkih pojava na mehaničke modele*. Udžbenici elektromagnetizma
nose još često na razmeđi 19. i 20. stoljeća naslov Fizika etera. Tek
postupno i teško probijalo se novo poimanje polja, a konačno će eter
eliminirati iz fizike Einsteinova teorija relativnosti. No i u Maxwellovoj
elektrodinamici i Einsteinovoj teoriji gravitacije ostaje polje nalik na fin
fluid, ali s invarijantnim svojstvima u četverodimenzionalnom prostoru,
fluid što uskladištuje energiju, impuls i druge fizičke veličine. No takvo realističko
značenje ne može se pripisati Boškovićevu matematičkom prostoru
i vremenu. Budući da predstavljaju samo mogućnost, oni ne ulaze u bilancu
energije-impulsa. Zakoni o očuvanju energije i impulsa bili bi, prema
Ruđeru, valjani ako se uzmu u obzir samo stvarni učinci, a ti se i mjere.
Iako Boškovićeva teorija odstupa od klasične fizike polja, približava
se današnjim matematičkim obradama elementarnih čestica. I teoretičari
danas polaze od matematičkog, višedimenzionalnog prostora koji nam ne
predočuje mjerive ili mjerene duljine niti uopće ima izravno fizičko zna­
čenje, ali se odatle mogu izvesti konkretni iskazi o svojstvima elementarnih
čestica - iskazi usporedivi s iskustvom.
Aktualiziranje potencijalnog u mjernom činu ne može se prikazati vezom
uzroka i posljedice, već samo statističkim prognozama. To je bitna razlika
kvantne teorije prema Boškoviću koji se strogo pridržavao principa kauzalnosti.
Jamačno se Aristotelov pojam potencijalnog bolje slaže sa slučajnim
skokovima. No Ruđer je, kao i Kant poslije, bio zarobljen mehaničkim
determinizmom. Paradoksno je da je klasični proces strogo determiniran,
a isto je tako i kvantnoteorijska valna funkcija u Hilbertovu prostoru. Ali
se ta determiniranost ruši pri aktualizaciji virtuelnog - rez izvan Boškovićevih
i uopće klasičnih predočaba.
Heisenberg je mehanikom matrica prvi 1925. rehabilitirao uporabu
virtuelnih veličina, a da tada nije znao za Boškovićevu teoriju. Značajno je
kako je to kidanje od tradicionalnog realizma išlo usporedo i u umjetnosti
i filozofiji, tako da bi se moglo govoriti o "duhu epohe". Kad je Planck
unio hipotezu diskontinuiranosti u fizičke procese, Poincare je odmah primijetio
da će to rušiti klasični determinizam, a dodao je slobodnije da će
time biti otvorena vrata političkom pluralizmu. Bilo je na početku stoljeća
teško shvatiti kako je to predviđanje bilo dalekovidno. A ispunit će se tri
desetljeća kasnije, u doba pučke fronte, pogotovo u Hrvatskoj .
Kvantna teorija sa složenijim shvaćanjem zakona i kozmosa rušila je
temelje dijalektičkog materijalizma, u onim godinama nakon Hitlerova
osvajanja vlasti, kad se u pokretanju antifašističkog otpora nije više na
ljevici moglo istupati s geslima klasne borbe i diktature proletarijata (uistinu
komunističke partije). Boljševičku ideologiju jednako je kompromitirala
Staljinova strahovlada kao i sličan teror u Trećem Rajhu. Pučka fronta u
Europi težila je za ujedinjenjem cijele demokratske ljevice u borbi protiv
fašističke najezde - pokušaj koji će propasti besprincipijelnim paktom
između Staljina i Hitlera u kolovozu 1939, nakon čega će izbiti drugi svjetski
rat.
* Die Prinzipien der Mechanik
190 
Kad je Laplace završavao svoje golemo djelo u više svezaka Traite de
mechanique celeste, javio se mladi Honore Balzac s romanima koji će zna·
čiti epohu u francuskoj književnosti. Ako je jedan obuhvatio nebo a drugi
društvo, obojici je zajedničko uvjerenje da iskazuju svijet kakav jest. Balzac
veli da je njegove romane napisalo društvo, a on sam bio je samo oko
koje je promatralo što se pred njim zbiva. I veliki nebeski mehaničar i
romanopisac predstavljaju onaj filozofski i književni realizam koji je želio
izraziti zbilju kakva postoji neovisno o istraživaču. Karikatura tog umjetničkog
smjera bio je socijalistički realizam gdje je bilo manje stvarnosti a
više gledanja kroz optimistične ideološke naočale. Estetska doktrina socijalističkog
realizma u SSSR-u bila je teorija odraza koja je ukidala svaku
slobodu pa i umjetnikovu, pa cijenila književna ili likovna djela to više
što su vjernije prikazivala objektivnu zakonitost i stvarnost. Kao što su se
bunili znanstvenici protiv teorije odraza, tako su isto i umjetnici željeli
afirmirati slobodu stvaralaštva i autonomnost pjesništva, slikarstva ili glazbe
nasuprot bilo kakvim potčinjavanjima. Sukob s ideološkim dogmatizmom
razmahao se na ljevici u Hrvatskoj u godinama prije Hitlerove agresije.
Intelektualci nošeni novom znanošću i umjetnošću sastali su se sa stremljenjima
pučke fronte, i bila je to jedincata sprega u europskoj povijesti
koja je obnavljala stare ideale novovjekovnih humanista. U tom kontekstu
treba pripomenuti da je već Boškovićeva fizika prešla ono obzorje što je
bilo tako značajno za tradicionalni realizam.
Pošto su već kvantna teorija i moderna umjetnost uzbudile intelektualni
svijet, 1927. je Martin Heidegger u djelu Sein und Zeit također opovrgao
Descartesova uvođenje supstancija pripisujući bitku potencijalnost
ili otvorenost prema budućem. Prema toj njegovoj disertaciji bio je vrlo
odbojan šef filozofske katedre Nicolai Hartmann koji je zastupao tradicionalnu
ontologiju kao i njegovi kolege fizičari na Berlinskom univerzitetu,
slavni Einstein, Planck, von Laue, Schrodinger*. Međutim, Heidegger je
nove ideje zamotao u tako apstraktnu terminologiju da se dobio pričin
veće filozofske dubine ili originalnosti. Inače je on bio među nosiocima
Kongresa Njemačke Znanosti 1933, sazvanog za proboj hitlerizma u sveu­
čilišta i cijelu kulturu, dok su Heisenberg i mnogi drugi liberalniji znanstvenici
bojkotirali tu nacionalsocijalističku manifestaciju.
Duboko konzervativan prelazeći u najgore političko natražnjaštva,
Martin Heidegger bio je ponajprije užasnut nasrtajem industrijske tehnike
i raspadom starih društvenih oblika, kao što će slično protiv »postvarenja«
pisati i frankfurtska neomarksistička škola (Horkheimer, Adorno, Marcuse),
a njihovo nerazumijevanje znanosti izbilo je u sličan antiscijentizam. Nije
čudnovato što su se uz mističara bitka naposljetku našli i marksisti duboko
razočarani sa staljinizmom, a već ideološki formirani protiv znanosti. Dok
je stanovita kritika znanstveničke uobraženosti i moralnog ravnodušja bila
opravdana na Zapadu, u nerazvijenim su zemljama takvi antiscijentizmi
zgušćivali magluštinu koja će gušiti gospodarski i sav kulturni napredak s
prijetnjom totalne krize.
* Nasuprot tradicionalističkom Berlinu formiralo se na Sveučilištu u Leipzigu
vodeće središte kvantne teorije gdje su radili Heisenberg, Debye, Hund, van
der Waerden, Euler, Weizsacker, Bloch, Peierls, što će se u jezgri očuvati i za
vrijeme Trećeg Rajha, dok će Berlin biti opustošen, bilo emigracijom bilo wnirovljenjima
ili čak bojkotom.
191 
Ruđerovo doba nije još bilo načeto kobnošću znanstvenih primjena.
»Novi svijete Dubrovčanina čista je oda ljudskom duhu. Jednako 'weltfremd'
Heisenberg (koji će ipak biti uvučen u uransku avanturu) osjetio je divljanje
prema starom misliocu koji je u samoći gradio svoj mikrokozmos.
»Unter den Naturforschern des 18. Jahrhunderts nimmt der Theologe,
Philosoph, Mathematiker und Astronom Ruđer Bošković eine besondere
Stellung ein. In seinem Hauptwerk Theoria philosophiae naturalis redacta
ad unicam legem virium in natura existentium finden sich verschiedene
Gedankenreihen, die erst in der modernen Physik der letzten
funfzig Jahre ganz zu ihrem Recht gekommen sind und die zeigen, wie
richtig die philosophischen Gesichtspunkte waren, von denen Bošković
sich in seiner Naturwissenschaft leiten liess ... Wenn man die philosophische
These, die Bošković an die Spitze seines Werkes stellte, in
moderner Sprache ausdrii.cken will, so kann man viellleicht sagen, dass
Bošković das Naturgesetz, das die Kri.ifte zwischen den Elementarteilchen
bestimmt, als den Schlii.ssel zum V ersti.indnis der Struk tur der Materie
angesehen hat. Und mit dieser Ansicht steht er unseren heutigen
Anschauungen ausserordentlich nahe.« (Actes du Symposium international
R. J. Bošković 1958, Beograd, Zagreb, Ljubljana 1959.)
Sam Heisenberg je poduzeo izvesti spektar elementarnih čestica, tako da je
u Diracovoj jednadžbi zamijenio masu elektrona operatorom koji je imao
kao faktor jednu duljinu. Prema njegovu nazoru, teorija bi morala uzimati
samo tri univerzalne konstante, brzinu svjetlosti e, Planckovu konstantu h
i tu novu univerzalnu dužinu l. Ako doista bude uvedena takva duljina kao
univerzalna konstanta, bilo bi najviše opravdano da nosi Boškovićeva ime.
Ontologija je od početka novog vijeka do Nicolaia Hartmanna utvrđivala
bitak s određenim svojstvima nalik na svemir prirodoslovaca, kad je i
željela potčiniti znanost filozofiji. Načelo objektivizma vrijedilo je podjednako
za fizičare i ontologe. Uviđajući nepremostive teškoće u Descartesovu
dualizmu s autonomnim supstancijama, Ruđer Bošković se priklonio Aristotelu.
Kad se materija i duh definiraju prema Cartesiusu, tad biva neobjaš­
njiva veza između tjelesnih i duševnih činova. Nakon što je konstruirao
svoj potencijalni prostor, Ruđer dosljedno tamo "smještava" dušu. Uz stvarni
prostor i vrijeme što ih živo biće zaprema on zamišlja potencijalni prostor
i vrijeme, najuže skopčan s mentalnim procesima; jer i misao ili ćustvo
ima takvu potencijalnost. Dugo nije ništa, a odjednom zabljesne i kao volja
pokrene kakav tjelesni dio; a i obratno, kakav tjelesni podražaj izazove jarku
misao ili osjet. Zacijelo, Bošković nije bio sposoban da pobliže objasni
vezu tjelesnog i duševnog. Bez obzira na to, otac psihofizike Gustav Theodor
Fechner bio je jako impresioniran Boškovićevom teorijom, kao što se vidi iz
njegova djela Veber die physikalische und philosophische Atomlehre, 2. izdanje,
Leipzig 1864:
192
»Cudim se pače, pošto sam bio na nj upozoren, da nalazim što je Bo­
šković već tako jasno, odlučno i potpuno iznio najbitnije osnove jednostavne
atomistike, kao što sam ih ja izložio u ovom spisu, a da nisam
prije znao za njegovo shvaćanje«. 
Spominjući Leibnizov primjer s dvije ure koje bi · predočivale fizički i psihički
tijek, Fechner veli da je najjednostavnije i jedino ispravno uzeti samo
jednu uru. Zaista, to je jedincat čovjek koji misli, osjeća i giba se, a tek ga
filozofska spekulacija cijepa na dvoje. Međutim, Fechnerovo postavljanje
psihofizičkog jedinstva također je jedan filozofski nazor koji ne objašnjava
zagonetku, a sporno je koliko se može priključiti Boškovićevoj teoriji.
Ruđerovo poimanje fizičkog i psihičkog može se bolje povezati s novim
spekulacijama u kvantnoj teoriji. U Hilbertovu prostoru prikazana su sva
moguća stanja atomskog sistema, dakle tu je obuhvaćena potencijalnost koja
biva aktualizirana u pojedinom eksperimentu. Ne možemo shvatiti ono
stvarno bez onog potencijalnog,· niti stvarno 'postoji' izvan kompleksa potencijalnog.
Zacijelo, to duboko mijenja naš pojam realnosti. Covjek je
subjekt koji razmišlja o sebi ili svojim postupcima i sudjeluje s drugim
osobama ili predmetima okoliša. ćovjek ima tijelo utvrdivo u prostoru i
vremenu koje se pri mikropromatranju razlaže u dva sloja, makroskopski
ili stvarni i potencijalni kao atomski kompleks. ćovjek također može misliti
i osjećati, a ta potencijalnost aktualizira se u stanovitoj misli, osjetu ili
voljnom činu. Prema Boškoviću mora se duša kao skup ili izvor svih tih
potencijalnih akata ukomponirati u potencijalni prostor i vrijeme koji su
pripojeni stvarnom živčanom sustavu ili mozgu. Time je psihičko najuže vezano
s fizičkim, što je tako razdvojio Descartesov dualizam duha i materije.
Pokušajmo dalje spekulirati u Boškovićevu smjeru! Ponajprije ne vidi se
kako bi tvar ili tijelo moglo izravno djelovati s dušom. Međutim, razmotrimo
interakciju između dva atomska sistema! Kad mjerimo njihove učinke u
mjernom instrumentu, tad se ti učinci ne zbrajaju pojedinačno, već interakcija
otpočinje s njihovim potencijalnim fizičkim veličinama u matematiČ­
kom (Hilbertovu) prostoru. Analogno bismo mogli predmnijevati da se uzajamno
djelovanje zbiva između 'duše' i atomskog sistema shvaćenog kao
kompleks mogućnosti, što znači interakciju u Boškovićevu potencijalnu
prostoru. To bi riješilo zagonetku zašto zamišljene matematičke forme (matrice,
grupe sa svojim simetrijama) ujedno prikazuju točno atomske procese.
I matematička imaginacija i aktualizirane strukture proizlaze iz istog, nevidljivog
izvora. Interakcija između nečega tjelesnog i duševnog ne ide dakle
izravno, već se vrši preko virtuelnog sloja ili Boškovićeva potencijalnog prostora.
U svakom slučaju, ideja vrijedna daljeg istraživanja.
Dirac u svojoj Kvantnoj mehanici veli da fizika istražuje strukturu
materije. Je li to definicija fizike ili materije? Svakako, Bo!kovićeva teorija
transcendira svakidašnju stvarnost uzimajući univerzalnu silu i osobito potencijalni
prostor i vrijeme. Ostaje li još takva fizika pri materiji? Zacijelo,
ne; međutim, Dirac je tu shvaćao materiju šire. Smjesti li se pak materija u
običan prostor i vrijeme, tad se fizika ne može definirati kao što je napisao
Dirac. Sporno je koliko smisla imaju takve definicije.
Sto je uopće materija? Od grčke filozofije to se smatra tvari ili građom
cijelog svijeta odakle potječe i duh, a ima sposobnost gibanja. Engels pod
materijom obuhvaća sve tjelesno, kad se apstrahiraju kvalitativne razlike.
Lenjin želi već materiju općenitije epistemološki utvrditi pa je to za nj •filozofska
kategorija za oznaku objektivne stvarnosti koja je čovjeku dana
u njegovim osjetima ... i koja postoji neovisno o njima«. No i on, da bi je
razlikovao od platonskog bitka (koji također postoji neovisno o nama i jav-
13 Ruđer Bošković 193 
lja se u svijesti) mora svijet definirati kao materiju koja se giba u prostoru
i vremenu. Poznati neomarksist Ernst Bloch u svojim Tubingenskim predavanjima
traži ponajprije materiju svojom rukom u prostoru pred sobom.
Boškovićeva teorija nadilazi takvo poimanje prirode pripremajući još radikalniji
obrat s kvantnom teorijom, u smislu one uzrečice Goetheova Fausta:
»Am Anfang war die Tat.« Polazište nije više unaprijed zadani bitak,
već se zakoni fizike odnose na interakciju ljudi i prirode; i jedinstvo subjekta
i objekta biva primarno u činu.
Einstein je oštro protestirao protiv takvog gubitka svemira i izmišljao
eksperimente* koji bi dokazali da možemo utvrditi prava i stvarna svojstva
atomskog sustava, neovisno o mjerenju. Einstein, Podolsky i Rosen kažu:
»Ako bismo, a da ni na kakav način ne smetamo sistem, mogli proreći
sa sigurno§ću vrijednost fizičke veličine, tad postoji element fizičke
realnosti koji odgovara toj fizičkoj veličini.«
Jako pojednostavljeno može se opisati krucijalni eksperiment što su ga
njih trojica zamislila. Uzmimo da se jedna čestica bez angularnog momenta
raspada na dvije čestice sa spinom 1/2. Uzmimo dalje da mjerimo spin jedne
čestice (točnije projekcije spina). Prema kvantnoj teoriji u činu mjerenja
'odlučuje se' čestica da li da poprimi spin + 1/2 ili -1/2, točnije iskazano,
od dviju mogućnosti aktualizirano je u aktu mjerenja jedno stanje spina.
Uzmimo da smo izmjerili spin + 1/2. No tad bi, pišu Einstein, Podolsky i
Rosen, zbog očuvanja ukupnog momenta vrtnje morala druga čestica poprimiti
spin -1/2. No kako bi ta druga čestica "doznala" da je prva zauzela
dotično stanje i što bi je natjeralo da postupi tako da bi zakon momenta
vrtnje bio očuvan? Svakako, Einstein nije bio spreman da prihvati kakvo
ESP-nadritumačenje** i zaključio je da taj EPR-eksperiment obara kvantnu
teoriju Bohra i Heisenberga. Međutim, taj eksperiment nije samo pokazao
duboko Einsteinovo razumijevanje Kopenhagenske interpretacije, već je bio
i jedna od uvjerljivih potvrda kvantne teorije.
U čemu je taj paradoks? Prema kvantnoj teoriji ne može se govoriti o
drugoj čestici ako je ne mjerimo. No, ako mjerni uređaj tako postavimo
da mjerimo spinove obiju čestica, tad nam kvantna teorija daje posve drugi
rezultat nego ako mjerimo spin samo jedne čestice. Ti teorijski rezultati
posve su potvrđeni mjerenjima. Treba tu istaći: atomski procesi su mjereni
atomski procesi. Prije eksperimenta predstavlja nam atomski sustav kompleks
mogućnosti; samo se statistički može prognozirati kojom će se vjerojatnošću
dobiti stanovito stanje u eksperimentu.
Zacijelo, Bošković je, kao i Kant, bio suviše privezan uz princip kauzalnosti
da bi priznavao toliki subjektivni ili mjerni udjel. Kad i statistički razmatra
različite svemire, tad mu takvo tretiranje izvire iz istraživačke ograničenosti,
a ne da bi napustio načelo uzroka i posljedice. Međutim, hoće li se
koja radioaktivna jezgra raspasti sada ili nakon sto godina, za to nema "uzroka"
koji bi proizveo motreni događaj u tom trenutku. Uvodeći skokove
između stacionarnih stanja, Bohr je još pripisivao vjerojatnost samoj pri-
* Einstein, Podolsky and Rosen, Physical Review 47, 1935.
** Extra-sensory-�rception je rašireno vjerovanje među parapsiholozima da
ima drugih djelovanJa doli onih koje zamjećuju osjetila i aparati.
194 
rodi. No tek su relacije neodređenosti pokazale da se kvantna statistika od·
nosi na mjerne čine, dakle na jedinstvo subjekta i objekta. Kad je Karl Popper
pokušao tumačiti vjerojatnost kao propensity of nature*, samo malo
je razumijevao kvantnu teoriju, kao i mnogi zvani filozofi znanosti (koji često
imaju malo dodira s istraživanjima fizike ili biologije). Albert Einstein
je nakon toliko slomova starih realističkih interpretacija iznio posljednji
razlog: Bog se ne igra kocke. Zaista, kad bi Bog stvorio svijet, jedva bi mu se
mogla odreći strast za hazardnom igrom.
Einstein je isprva dijelio stanovište novovjekovnih fizičara da je svemir
vječan pa je bio neugodno iznenađen kad je iz njegove diferencijalne jed·
nadžbe za gravitacijsko polje izlazilo rješenje s nestabilnim svemirom. I on
kvari temeljnu jednadžbu da bi postigao stabilnost sve dok nije Edwin
Hubble motrio ekspanziju svemira, a ruski matematičar Alexander Fried·
mann 1922. i danski astronom Willem de Sitter 1932. izveli takvo širenje
iz izvorne Einsteinove teorije gravitacije. S obzirom na tu stoljetnu upornost
da je svemir vječan nije čudo da je i Ruđer smatrao svoje točke-atome postojanima.
Dok je na prostor i vrijeme, kao i na brzinu, primijenio Aristotelove
kategorije aktualnog i potencijalnog, njegove su točke-čestice i�te
od te dihotomije. A bilo bi to dosljednije u okviru cijele njegove fizike. Me­
đutim, izdala ga je hrabrost, ako je i pomišljao na to. Kao uvjereni katolik
prihvaćao je da je svemir bio stvoren (i da će biti uništen u posljednjem
sudu?), ali to stvaranje i uništavanje nije u njemu omekšalo tadašnje shva·
ćanje o vječnosti materije.
Nakon što je Dirac postavio jednadžbu elektrona, uskoro je uvidio da
elektron nije stabilan, već da mora također postojati pozitron s kojim on
može nastati ili nestati. Teorijska dosljednost vodila ga je dalje na pretpostavku,
u skladu s kvantnom teorijom polja, da se pri procesima velike
energije moraju uzeti u račun virtuelni parovi elektron-pozitron. Diracov
vacuum sastavljen je upravo od virtuelne "materije" i •antimaterije' (istovrsnih
čestica protivnog naboja koji se među sobom poništavaju ili zajedno
rađaju). A taj vakuum može se jakim električnim ili magnetskim poljima
polarizirati, mogu se iz njega vaditi čestice i antičestice. Time je prazan prostor
zaista iščeznuo iz modeme fizike, ali ne onako kao što je Bošković to
predmnijevao. Za nj je stvarni prostor diskretan, građen od vječnih točaka­
-atoma među kojima nema ničeg, a tek potencijalni prostor i vrijeme predstavljaju
matematički kontinuum. Stara vjera u postojanost atoma priječila
mu je da maštovitije razvije svoju fiziku. No i tako je svojom teorijom presenetio
suvremenike.
Nova shvaćanja vakuuma konkuriraju Einsteinovoj teoriji gravitacije.
Prema Einsteinu raspodjela masa u svemiru određuje zakrivljenost četverodimenzionalnog
Riemannova prostora. Budući da je Bošković eliminirao
masu iz svoje teorije, Einsteinovo poimanje prostora i gravitacije bilo bi mu
strano. No diracovski zamišljaj vakuuma mogao bi se složiti s njegovim
predodžbama, svakako, uz bitnu reviziju da se napusti postojanost njegovih
točaka-atoma. No tako daleko nije on išao, i tu treba da napustimo njegov
»Novi svijet« kao spomena vrijedan zapis iz povijesti znanosti i filozofije.
Bošković je s dozom skepse vjerovao da se može spoznati vječna istina.
Međutim, vidi se kako je njegova spoznaja bila povijesno uvjetovana. No zna-
* The British Journal for the Philosophy of Science, Vol. 10, 1959.
195 
či li to da u njegovu djelu nema elemenata koji će nadživjeti historijski milje?
Nipo§tol Analogno pitanje mogli bismo postaviti i pri gledanju antič­
kih skulptura ili tragedija. Postoje povijesni okviri, poticaji i determinante,
ali ljudska fantazija ima moć da transcendira prostorne i vremenske granice.
Kao što se još danas suživljavamo sa Sofoklovim protagonistima, tako i iz
starinskog ruha Teorije prirodne filozofije zrači do nas neumrli duh. Autentično
umjetničko i znanstveno stvaralaštvo odolijeva kriteriju univerzalnosti
koji to čini jedinstvenim ljudskim pothvatom pod zvijezdama. U to se pouzdao
i Ruđer kad se sastajao s istraživačima sa svih strana svijeta. Bilo je
među njima razlika, ali će u njihovim sporovima nadvladavati ona zajedni­
štva koja su dana jedinstvenim položajem ljudi u neizmjernom svemiru.
Slobodna mašta stvara različita mnijenja, no i stanovit pluralizam gdje jedan
drugoga može dobro razumjeti, kad se i uvažava diverznost. Ako je i te­
žio jedinstvenoj spoznaji prirode, Dubrovčanin bi se čuvao da podrži jednu
isključivu teoriju dru§tva.
Ništa ne bi Bošković tako odlučno odbacio kao Lukacsev sud kako je prirodna
znanost izašla iz racionalizacije kapitalističkog tržišta pa će buržoaska
znanost biti u revoluciji zamijenjena proleterskom. Potekavši s militantnih
ideologija našeg stoljeća, Gyorgy Lukacs je u svojoj knjizi Povijest i klasna
svijest opovrgavao svu univerzalnu baštinu iz doba prosvjetiteljstva i radikalno
formulirao ideolo§ki stav koji neće manje od inkvizicije harati Europom.
Na sreću, i na Zapadu i na Istoku ostala je prirodna znanost uglavnom
ista usprkos svim pritiscima, a načelo univerzalnosti uvažava se sve više i u
društvenim istraživanjima gdje je nužno više različitih prilaza i vrednovanja,
a povrh svega tu se radi o čovjeku koji ima slobodu i nepredvidiv je.
Sloboda je bitni problem koji čini filozofiju važnom za čovjeka. Bošković
je poput cijele klasične fizike vjerovao u strogu kauzalnost ili determiniranost
prirodnih procesa. Napuštanjem tog stanovišta i uviđajem u povijesnost
približile su se prirodne znanosti društvenima ili duhovnima. Traženje
jedinstva ne vodi nas više nekom mističnom ili vječnom bitku, već se tu čovjek
sve jače iskazuje sa svojom pustolovinom na zaista malom planetu u
golemom svemiru.
Poticaji Boškovićevoj teoriji nisu dolazili samo od istraživanja prirode,
već su imali i jak moralni izvor. Bošković je bio jedan od posljednjih humanista
kakvi su na razmeđi srednjeg i novog vijeka željeli cjelokupno istraživanje
sjediniti s etičkim i estetskim težnjama. Nadahnuti starogrčkim genijem,
lomili su se između katoličke dogmatike i znanstvenih otkrića, između
asketizma i probuđene znatiželje za prirodu, između petrificiranog reda i
razigrane slobode. Njihov je ideal bio cjelina koju će sve više trgati specijalizacija
i dioba na prirodnu i duhovnu znanost. Ruđer je rastao u stoljeću
kad će taj proces biti uglavnom završen. Filozofske spekulacije iščezavaju iz
prirodne· znanosti, a račun i mjerenje bivaju oznaka egzaktnog istraživanja.
Još potpunije sahne etičko korijenje, a načelo objektivizma sasvim prevladava
u zajednici prirodoslovaca, s razvijenom internacionalnom komunikacijom
i stručnim jezicima. U takvom razvoju hvata se žilava filozofija
duhovnih znanosti i zajedno s religijom obnavlja vječne moralne dileme
i pitanje smisla uopće. Ako će egzaktni i tako uspješni znanstvenici
s omalovažavanjem gledati na ples filozofskih sablasti, s druge pak strane
javljat će se sve više antiscijentičke pobune dok napokon totalitarne ideologije
i sredstva potpunog uništenja ne zatru iluziju vječitog progresa.
196 
Kao !to se novovjekovni humanizam, inspiriran znano!ću i umjetno!ću,
razvijao u opreci spram crkvenog dogmatizma, tako će i obnova humanizma
u na!em stoljeću otpočeti u sukobu s tot�itarnim ideologijama, na jo! !iroj
znanstvenoj i umjetničkoj osnovici.* Ako je Bošković žalio za gubitkom zajedničkog
latinskog jezika, treba se sjetiti da su najveća književna djela
nastala na narodnim, zavičajnim jezicima. Pitanje bi li Dante uspio stvoriti
na latinskom tako autentično djelo kao Božansku komediju (Inferno, Purgatorio,
Paradiso) u svojem toskanskom narječju. U materinjem jeziku sadr· žana su prva, najintimnija osjećanja, a to je nepresušan pjesnički izvor.
Ako jedan jezik ima prednost u znanstvenim, trgovačkim ili industrijskim
komunikacijama, takva jednojezičnost osiromašila bi bogatu raznolikost ljudske
kulture. Preuzimajući od starog humanizma ideal svjetske zajednice,
moderni humanizam priklanja se pluralizmu u svim vidovima, što će najviše
potvrditi ljudsku slobodu i stvaralaštvo. Svakako, humanizmu danas
pridolaze problemi nepoznati starim humanistima, osobito u opasnosti totalnog
uništenja života na našem planetu. Ta blizina opće smrti nalaže nam
da preispitamo sve dosadašnje tijekove i pristupimo na nov način usklađivanju
tako razrokog i antagonističnog svijeta. Pritom su umjetnost i znanost
neophodne, kao što je već Ruđer u duhu helenističke tradicije predviđao.
Humanizam se stubokom razlikuje od onog utopizma ili radikalnog ri.ihllizma
što bi uništio sve sadašnje strukture i dugu tradiciju u ime maštane buduć­
nosti. Blizak je takvom nihilizmu marksist Ernst Bloch kad tvrđi da mu
smisao dolazi iz budućnosti, a Jean Paul Sartre je, zavodeći, svoj nihilizam
krstio humanističkim. Za humanizam je bitno načelo t�lerantnosti i uvažavanje
znanstvenog stvaralaštva, a antiscijentizam ili nihilizam obojice radikala
stvara ono mentalno stanje koje je već tako često izbilo u rušenju i
haj kama.
Boškovićeva teorija stremi objašnjenju cijelog svijeta, a ne samo prirode.
Dapače, da bi objašnjavao prirodu, on uvodi matematičke ili filozofske
konstrukcije, kao matematički ili potencijalni prostor, čemu on sam odriče
stvarno postojanje. To je ništa, kaže on često, ali to se mora shvatiti u peripatetičkom
smislu kao suprotno onome što aktualno postoji. Prema Bibliji,
Bog je stvorio svijet iz ničega, dakle nije dovoljno reći: Bog je stvorio svijet,
već tome dolazi taj bitni dodatak "iz ničega". I Boškoviću treba takvo
skolastička ništa, ne da bi stvorio svijet, nego da bi ga shvatio. Ako se on
i usredotočio na fizičke i kemijske procese, ne smije se smetnuti s uma da
on objavljuje "novi svijet", od atoma i univerzalne sile do ljudske duše i
Boga. U shvaćanju cjeline nije poput Platona i Leibniza utvrđivao samo
jednu supstanciju, duh, ili poput Demokrita i Marxa samo materiju, već priznaje
i stvarno i duševno postojanje. Ali mu je suviše stalo do ujedinjavanja
i
lizam.
povezivanja svih pojava ili procesa da bi skliznuo u kartezijanski duaKoliko
je god njegov pothvat ambiciozan, toliko je on oprezan u provođenju
svoje zamisli. U njemu nema Hegelove arogancije da bi naprosto odbacio
činjenice i prirodu sveo na alijenaciju razuma. On zna dobro da živi s
drugim bićima u okolišu te misli i osjeća u svim tim neprestanim susretima.
Podnaslov njegove Teorije prirodne filozofije može zavarati da on sve
želi izvesti iz jedne univerzalne sile. Svakako, njemu je više potrebno u iz-
* Potanje je to razvijeno u autorovoj knjizi Filozofija znanosti i humani·
t.am, 1979.
197 
gradnji teorije, puno više, a prije svega temeljni matematički pojmovi koje
veže s aristotelskim poimanjem potencijalnoga. Stvari nisu tako jednostavne,
načelo jednostavnosti vodi u duboku i mračnu pećinu.
Utvara je, i često opasna, da se sve može izvesti iz jednog ili dvaju
principa. Hegel je povjerovao da mu dijalektika duha ili razuma s trijadom
teze, antiteze i sinteze daje svu svjetsku povijest. Da je on uzveličao
prusku državu, a njegovi sljedbenici srljali u totalitarizam, posljedica je te
arogantne samouvjerenosti koja je malog čovjeka postavila na božanski pijedestal.
ato je B&škovića cijelog vremena mučila sumnja, samo je znak
njegove istinske veličine. On je probijao granice gdje sinu nove spoznaje,
ali i gusne skepsa nad ljudskom spoznajnom moći.
Ruđer se prvi igrao s beskonačnim silama. Kad je Emest Rutherford
proizveo i registrirao prvu nuklearnu pretvorbu, mislio je da se to nikad ne
će praktički primijeniti. Međutim, nije to bila bezazlena igra. Faraday je još
morao tada britanske utilitariste uvjeravati kako je elektricitet dijete iz
kojeg će izrasti div. Današnji vojni štabovi i industrijski magnati već suviše
dobro znaju kakve je strahovite potencijale otvorilo istraživanje. Ako je nekoć
filozofija bila sluškinja teologije, danas je znanost još gora i pogibeljnija
robinja politike. Otkriveni potencijali koriste se više za zlo negoli za dobro,
a nad cijeli se planet nadvija smrtna kosa. Da, igra je svršena. I čovjek danas
stoji pred svojim djelom što mu prijeti konačnim porazom.
Na ovim atomskim vulkanima nije čudo da mlade generacije s otrovanim
zrakom udišu i sve veću mučninu prema znanosti i starom društvu uop­
će. Na jednoj anketi izjasnila se većina učesnika da bi bilo bolje da je sveta
inkvizicija spalila prirodoslovce. Doduše, gradovi bi ostali u mraku, bolesnici
bez lijeka, putnici u taljigama, ali bi svijet bio sigurniji bez raketa, ekološ­
kog zagađenja, eksplozije pučanstva, terorizma, zaostajanja golemih periferija
za industrijskim velesilama. No prekasno je za te lamentacije. Prijedlog
poznatog američkog sociologa o moratoriju znanosti samo bi povećao
moć birokracije i gluposti, kad je već totalna smrt stala za našim leđima.
Bo�ković bi se zgrozio pred svijetom kojem je pripomogao da bude kakav
je sada. Zacijelo, nije bio tako naivan da nije vidio kamo vode pohlepa
za vlašću, taština i bezumlje. Platon je uoči tiranija gradio državu filozofa u
obranu ljudskog uma i vrlina uopće. Iskustvom više upućen u politiku, realističniji
bi Aristotel bio zadovoljan da filozofi budu savjetnici vladara. Zaista,
mnogo je danas znanstvenika osvojilo takvu ulogu - no kakvi i s kakvim
savjetima? Kad se zna da je jedan Teller poticao predsjednika USA na 'rat
zvijezda', onda takva pitanja dobivaju sudbinsko značenje. Ruđer Bošković
je često obavljao diplomatske misije, no u dilemi između Platona i Aristotela
odlučio bi se za idealista, ma kako se to kosilo s iskusnim realizmom. I on će
sanjati o znanstvenoj državi, ne po tome da znanstvenici tvore vlade, već da
društvo bude vođeno racionalnim i moralnim načelima. Ako su se dobu prosvjetiteljstva
ukazali politički režimi proturazumski i nepravični, danas u
vremenu
anakronizam.
znanstvene revolucije predstavlja globalni sistem vlasti opasan
Pišući svoj memorandum u godinama hladnog rata, Einstein i Russell
snatrili su o svjetskoj državi koja bi uklonila strahovite opasnosti opstanku
živih bića; a ta njihova razmišljanja nadovezala su se na Boškovićeve snove
o društvu uređenom na znanstvenim načelima. Sva takva viđenja najdraža
198 
su baština starih humanista-latinista koji su težili za tisućljetnim mirom i
slobodom stvaralaštva. Epohalno širenje prosvjete u našem vijeku omogu­
ćuje da humanizam postane zajednička osnovica cijelog svijeta, tako još razdijeljenog
vlastohlepljem i vjerskim ili ideološkim fanatizmom. Humanizam
nije bio za Ruđera utopija, već načelo trajnog ponašanja, danas i sutra; a
krivo se zovu humanistima oni koji gaze sućut i tolerantnost u ime tobože
viših ciljeva, što obično ostavlja pustoš.
Dok je vjernik vidio pred sobom sudnji dan, sjena totalne smrti izaziva
u ljudskoj savjesti najteži ispit. Bez utjehe u posthumni život, čovječanstvu
biva opstanak prvim moralnim imperativom. No buđenje cijelog moralnog
bića ide ruku o ruku s afirmacijom svih etičkih i estetskih vrednota. Svijet
je suviše složen i raznovrstan da bi se dao utisnuti u Prokrustov krevet jedne
ideologije ili sistema; a niti bi to bilo poželjno s obzirom na bogatstvo sveg
stvaralaštva. Pluralizam nije samo uvjet daljeg suživljenja, već i slobode i
pravde. Među ovim raketnim bazama i bodljikavim žicama više no ikad čeznemo
za uskrsom humanizma kakvim odiše Boškovićevo djelo. 